{"poster":"WhiteSwarm","date":"2017-12-22T21:53:25.519+0000","title":"Campione Fanmade: Artica la Cryomante (Trama di Base e Primo Capitolo del Diario)","subforum":"Creazioni della community","embed":{"description":"Scrivo robe sui miei personaggi e fandom preferiti, e sui miei oc 1 Work, 1 Follower","url":"https://www.wattpad.com/user/WhiteSwarm","image":"https://a.wattpad.com/cover/132257848-288-k604312.jpg"},"up_votes":4,"down_votes":4,"body":"Salve a tutti popolo!\r\nDopo aver sfornato uno storyboard per cui ci ho messo mesi, ho deciso di prendere una pausa dall&#039;animazione e dedicarmi alla scrittura di un campione fanmade. Intanto ringrazio un botto la fantastica Saixerion che mi ha dato una mano.\r\nDa quando sono usciti i Vastaya ho deciso di dedicarmi a scriverne una, ed ecco che usc&igrave; Artica la Cryomante, della razza Vastaya (inventata da me) degli Is&Oslash;ll (Dal norvegese Is=Ghiaccio e M&Oslash;ll=Falena) ma per met&agrave; umana, proveniente dal Freljord, precisamente dalla Trib&ugrave; Avarosana.\r\nSi ci ho messo mesi anche per questo, eho deciso di pubblicare la sua storia di base, racconto fatto come un diario e poi la sua scheda con frasi, artwork su come l&#039;ho sviluppata, e interazioni su Wattpad perch&egrave; non sapevo in che altro modo condividere. \r\nFinch&egrave; non finisco i capitoli ne poster&ograve; uno a settimana perch&egrave; ho gi&agrave; tutto pronto, ma pubblicher&ograve; volta per volta, sapete, per dare un minimo di suspence.\r\nEcco la trama base e il primo capitolo.\r\nBuona lettura ^^","replies":[{"poster":"HaIIeIujah","date":"2017-12-22T22:10:34.933+0000","up_votes":2,"down_votes":0,"body":"Per intederci: la lore a cui porta immediatamente il link è supposta essere stile le lore ufficiali dell'Universe, oppure è semplicemente una breve biografia ma parte della fanfiction stessa?","replies":[{"poster":"WhiteSwarm","date":"2017-12-22T22:21:51.719+0000","up_votes":1,"down_votes":1,"body":"Breve biografia ma parte della fanfiction, fatta come le lore ufficiali dell'universe perchè volevo dare almeno un minimo di background al personaggio prima di passare alla fanfiction vera e propria. Sennò non ci si capiva nulla","replies":[{"poster":"HaIIeIujah","date":"2017-12-22T23:46:49.717+0000","up_votes":5,"down_votes":0,"body":"Aight, questa è la mia opinione in merito.\n\nPremetto di aver per ora letto solo la parte iniziale, quella corrispondente alla lore standard. Il problema principale è che la storia è intrappolata in un limbo tra \"lore\" e \"racconto\", che la porta a tentare di fare entrambe le cose senza troppo successo.\n\n* Come Lore, ha una struttura anomala e si perde in dettagli non necessari (come la descrizione fisica del campione, che per ovvi motivi è superflua), lasciando il tratto a momenti diretti che per quanto siano piacevoli spezzano la forma del riassunto.\n\n* Come racconto va fin troppo velocemente e riassunto per poter essere apprezzato in pura funzione narrativa e non di introduzione.\n\nEntrerei più nei dettagli , ma prima di tutto è necessario scegliere uno dei due percorsi. Il concetto è buono, ma va espresso correttamente.\n\nSe vuoi per prima cosa farlo funzionare come un Champion Concept, la lore deve perdere una parte dei momenti più \"narrativi\" e dividersi in introduzione e short story, diventando meno specifico e con un paio di accortezze tecniche per uniformarlo alle esistenti.\n\nSe vuoi invece concentrarti sulla fanfiction allora, da un puro punto di vista di intrattenimento, il riassunto non funziona come introduzione. Uccidilo ed assorbilo nel primo capitolo del diario, lasciando che sia lei stessa a raccontare della sua infanzia- o ancora meglio, suddividi i flashback in modo organico nel racconto quando più appropriato.\n\nPosso entrare più nel dettagli in entrambe le versioni, se desideri. \n\n**_\n\nCi sono cose di pura natura pratica che non dipendono dalla natura del racconto. Le affronto man mano qui sotto.\n\n_Obbligatorio \"Sto andando il più in depth possibile ed alcune di queste sono mie opinioni\" Warning_\n\n_Faccio riferimento alla versione del documento che mi è stata passata in privato, che oltre ad essere più aggiornata sembra aver corretto alcuni degli errori presenti su watttpadd._\n\n> Cresciuta con gli zii, Artica conosceva in parte le sue origini, anche grazie ai racconti e ad una collana con la loro miniatura ritratta sopra, sapeva di non essere come i suoi zii Brendan e Arianna o sua cugina Safie, umili contadini delle terre freljordiane. \n\nTroppe subordinate e doppia principale. Il modo più semplice per sistemarla è spezzarla in due parti, una intorno a _conosceva_ ed una intorno a _sapeva._  Inoltre non è ben chiaro quali siano questi \"racconti\" che lei ha sentito, né cosa la miniatura debba rappresentare.\n\nPuoi scivolare direttamente nella descrizione in modo più pulito ricompattando questo ed il paragrafo successivo.\n\nPer esempio, con \"[..] per quanto Artica non comprendesse a pieno le sue origini, persino da giovane sapeva di essere diversa dai suoi zii, Brendan e Arianna, o da sua cugina Safia. [Inserire descrizione]. \n\nQuesto rimanda a più tardi (o elimina del tutto, se stai andando per una lore uniforme) dettagli come l'occupazione dei parenti o la collana che possono rispettivamente essere dedotti (i.e Cresciuta in una fattoria nel Freljord) o sottintesi (i.e momento più avanti in cui riguarda la collana).\n\n>Aveva le antenne che uscivano appena dai capelli ricci e castani, i suoi occhi erano **strambi**, aveva segni blu sulle guance, oltre a strane cose che le pendevano dalla schiena e che strisciavano sul pavimento.\n\n_Aveva le antenne_ è una forma un po' strana, perché sembra descrivere il modo particolare in cui sono le sue antenne, piuttosto che ricalcare il fatto che le abbia in primo luogo. Aveva _un paio_ di antenne funzionerebbe meglio.\n\nStambi, come aggettivo per gli occhi, mi confonde. Puoi essere molto più specifica nella descrizione. Per esempio, _innaturalmente grandi_, o _dalle proporzioni bizzarre_. Il mio primo pensiero è che siano strabici o spaiati, ma mi sembra capire dall'art che quella non fosse la tua intenzione.\n\nIdem per _cose_. Appendici, protuberanze, estensioni semitrasparenti di una membrana sconosciuta: tua la scelta, ma \"cose\" è troppo confuso per il lettore.\n\nPer quel che riguarda il _capelli ricci e castani_ personalmente la ritengo parte di quelle cose che possono essere saltate in forma di Lore (gli altri dettagli sono importanti perché la distinguono da un essere umano, ovviamente). Questo è di bassissima priorità, e non influisce particolarmente sul ritmo, quindi può essere tenuto senza problemi.\n\n> **L’amore, però, non mancava:** disegnava e giocava con la cuginetta, aiutava gli zii nelle faccende e correva sull’erba… Però doveva chiudersi nel seminterrato appena arrivava qualcuno di sconosciuto. \n\nLa parte in grassetto esprime il concetto che intendi, ma non lo fa in modo \"pulito\". Il però nella frase non ha nessuna opposizione.\n\n\"Nonostante il suo aspetto così lontano dalla norma, [non le manco affetto/affezioni/crebbe felicemente/visse un'infanzia spensierata ed ordinaria]\" o qualunque versione tu voglia inserire..\n\n> “Tuo papà Albert e tua mamma Glycen volevano che tu vivessi, per questo ti lasciarono da me. Quando sarai più grande allora potrai vivere come desideri”\nle aveva detto lo Zio, mentre la Zietta le pettinava i capelli e le tirava le guance con dolcezza.\n\nQuesto è uno dei momenti \"da racconto\" di cui parlavo prima. \n\n> All’età di dieci anni scoprì che sfregando le mani poteva creare piccoli fiocchi di neve e soffiarli in giro, oppure creare figure con essi, ciò rese ancora più divertenti i giochi delle due cugine.\n\nProva con _e questo_ al posto di _ciò._ Leggermente più elegante.\n\n> Mentre Safie, Arianna e Artica stessa stavano chiuse nel seminterrato, Brendan era corso fuori ad aiutare i suoi concittadini.\nMa Artica non poteva, non doveva stare lì, c’era suo zio fuori, ferito forse, o peggio.\n\nQuesto è un altro momento \"da racconto\". La scrittura diventa emozionale e flessibile, cosa che è perfettamente giustificata in una storia ma non altrettanto in una Lore.\n\n> Ignorando le grida della zia, la ragazza si precipitò fuori, disubbidendo per la prima volta in vita sua, corse verso il villaggio che aveva visto solo dalla collina.\nVide il massacro, il sangue, la morte, il fuoco… Vide suo zio picchiato a sangue e gridò con tutto il fiato che aveva in corpo.\n\nCosa intendi qui con \"che aveva visto solo dalla collina\"?  Può essere sia inteso come \"Artica non è mai stata nel villaggio\" che come \"lo ha intravisto [bruciare, o in pericolo] prima di correrci.\" Se è la prima, andrebbe accennato quando parli di come cresce, in quanto il fatto che non sia mai andata al villaggio è abbastanza rilevante per la sua caratterizzazione, quanto  o più dell'idea che la nascondessero agli sconosciuti.\n\nUserei \"picchiato in fin di vita\" anziché \"picchiato a sangue\", se non altro per non ripeterlo.\n\n> Non seppe quanto passò, aveva chiuso gli occhi per un istante, quando li aveva riaperti era tutto bianco e aveva una miriade di occhi puntati addosso, increduli e forse impauriti.\n\nLa struttura qui è un caos, e devi fare attenzioni ai tempi verbali. Trova una concordanza , in questo caso il passato remoto, e rimani su di essa.\n\n _Chiuse gli occhi per quello che le parve un istante. Quando li riaprì, [X] _\n\n> Come era arrivata, ella fuggì, ritirandosi poi su un albero in attesa che lo zio tornasse a casa e che la zia lo curasse.\n\n_Lei_ è più comune di _ella_, ma non hai alcun bisogno di usare un pronome qui (come non è servito nel paragrafo precedente), dato che Artica è inequivocabilmente il soggetto di questa espressione.\n\nLa subordinata invece è abbastanza confusa, se non altro perché sta stabilendo una sorta di triplice fulcro (Artica si ritira in attesa, lo Zio torna, la Zia lo curo.)\n\nPuoi collassare le ultime due in \"In attesa che Brendan/lo zio tornasse a casa per farsi medicare da Arianna/la zia\", declassando uno dei due da un soggetto.\n\nQuanto al \"Come era arrivata\", qui non è veramente descrittivo. Si usa solitamente con \"Improvvisamente come era arrivata\" o con un senso simile, ma almeno per me risulta difficile capire come intendessi descrivere la sua fuga.\n\n> Si aspettava botte o grida, invece lui la ringraziò per aver salvato il villaggio, anche se ora sapevano della sua esistenza. \n\nPrimo: perché dovrebbe aspettarsi botte o grida, considerato che non sono mai successe (dato che è la prima volta che disubbidisce?)\n\nSecondo: questo è un momento climatico nella storia, che anche nella versione \"sintetica\" della Lore deve portare un certo peso, dato che il salvataggio vero e proprio non è stato descritto.\n\nNon limitarti a scrivere _la ringraziò._ Colora l'immagine. E' arrivato correndo? La abbraccia mentro le dice? Si inginocchia? Qual'è il suo tono di voce? Il ringraziamento la sorprende? Fai si che questa sia l'immagine-chiave che il lettore si porterà dietro della lettura. Lascia che il trionfo abbia almeno un paragrafo per consumarsi, e sposta \"ora sapevano della sua esistenza\" alle riflessioni di Artica dopo (dato che gli zii sono comunque intenzionati a tenerla.)\n\n> Nonostante volessero ancora tenerla con loro, Artica aveva capito che non poteva restare, inoltre era forse ora di cominciare a cercare le sue origini, viaggiando nelle altre città stato di Runeterra. \n\n_Di non poter restare_ è una forma migliore. Questo è un paragrafo-chimera, che fa due cose contemporaneamente. Taglia l'inoltre ed usa una seconda frase.\n\n\n> Forse, in sua assenza, lo Zio avrebbe convinto gli altri che non era cattiva, avrebbe spiegato tutto ai suoi compaesani.\nE così cominciò un lungo viaggio lontano dal Freljord alla ricerca di risposte.\n\nQuesto è un po' un cliché ingiustificato. Non è ben chiaro _perché_ debbano considerarla malvagia, non nella versione attuale. Il Freljord non ha problemi con la magia né con gli spiriti; da quel che hai accennato è un'Avarosiana, quindi non hanno particolare motivo di lamentarsi del fatto che lei gli ha salvato la vita da una banda di barbari; e non è \"mostruosa\" al punto da non essere riconosciuta come umanoide. In effetti è più probabile che passi per fata dei boschi benevola che per un demone, considerata la sua introduzione.\n\nVolendo potresti giustificarlo dicendo che il suo potere incontrollato ha, per esempio, raso al suolo quel che rimaneva del villaggio.","replies":[]}]}]},{"poster":"Matteo XXI","date":"2017-12-22T22:59:37.558+0000","up_votes":3,"down_votes":1,"body":"Davvero bello come inizio!","replies":[{"poster":"WhiteSwarm","date":"2017-12-22T23:17:01.008+0000","up_votes":1,"down_votes":1,"body":"Grazie mille {{sticker:sg-lux}}","replies":[]}]}]}