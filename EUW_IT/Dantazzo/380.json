{"poster":"Dantazzo","date":"2015-02-20T11:32:38.558+0000","title":"[GUIDA] Introduzione e risoluzione problemi","subforum":"Discussioni generali","up_votes":2,"down_votes":1,"body":"Ripropongo la guida fatta da SirZeel sul vecchio forum\r\n\r\nSalve, sono SirZeel, forse vi ricorderete di me per topic come \"L'arte del fuori meta\", oppure \"Torneo Farlocco di SirZeel\".\r\n\r\nMolti nuovi utenti approdano su questo Forum sperando di poter ricevere un aiuto od un consiglio per quanto riguarda questioni che, spesso, sono difficili da reperire per chi non sa bene come muoversi. Lo scopo di questa guida è quello di condurre le nuove leve nei posti giusti dove potranno risolvere i loro problemi.\r\n\r\nQuesta guida potrà, e sarà, ampliata con il succedersi del tempo anche grazie a persone che ne sanno meglio e più di me. In ogni caso ogni nuova informazione sarà aggiornata qui nell'open post.\r\n\r\nINDICE\r\n\r\n1.0 Introduzione al gioco\r\n- 1.1 Terminologia e guida ai primi passi\r\n- 1.2 Modalità\r\n- 1.3 Free boost PI\r\n- 1.4 Free RP\r\n- 1.5 Free champions\r\n- 1.6 Contattare la Riot\r\n- 1.7 Bug\r\n\r\n2.0 Netiquette\r\n- 2.1 Codice degli evocatori\r\n- 2.2 Honor e fiocchi\r\n- 2.3 Report\r\n- 2.4 Bot\r\n\r\n3.0 Penalità\r\n- 3.1 Ban\r\n- 3.2 Chat restriction\r\n- 3.3 Rimozione ban\r\n- 3.4 Perdita punti\r\n\r\n4.0 Negozio\r\n- 4.1 Riot Points e Punti Influenza\r\n- 4.2 Rune\r\n- 4.3 Skin\r\n- 4.4 Bundle\r\n- 4.5 Refund\r\n\r\n5.0 Generale\r\n- 5.1 Utilizzo del Forum\r\n- 5.2 Wrenchmen's Toolbox\r\n- 5.3 Curiosità\r\n\r\n___________________________________\r\n\r\n1.0 Introduzione al gioco\r\n\r\nQuesta sezione è dedicata alle primissime informazioni che ogni utente dovrebbe sapere e di cui fare tesoro.\r\n\r\n- 1.1 Terminologia e guida ai primi passi\r\nLeague of Legends è un gioco pieno di terminologie inglesi ed abbreviazioni funzionali allo sveltimento della comunicazione. Potrete trovare una sapiente quanto esauriente guida a tutta la terminologia necessaria qui, oltre che alla spiegazione di come ogni giocatore può iniziare a comprendere il funzionamento generale delle mappe.\r\n\r\n- 1.2 Modalità\r\nEsistono due principali modalità [nota bene: modalità ≠ mappe] che si possono giocare: le partite classificate e le partite non classificate.\r\nNelle partite non classificate i giocatori disputano match principalmente per divertirsi; perdere un incontro non comporta alcuna penalità.\r\nNelle partite classificate, invece, la questione cambia: le persone giocano con lo scopo di vincere a tutti i costi per due ragioni: la prima è che perdere comporta l'abbassamento dei propri LP [paragrafo 3.4], la seconda è che più partite si vincono e più si scala la classifica [guadagnando LP]. L'ordine delle leghe classificate è il seguente:\r\n\r\nBronzo [o bronze]\r\nArgento [o silver]\r\nOro [o gold]\r\nPlatino [o platinum]\r\nDiamante [o diamond]\r\nSfidante [o challenger]\r\n\r\nOgnuna di queste leghe ha cinque livelli che vanno da V [il più basso] a I [il più alto]. Si può passare ad una lega superiore vincendo delle partite promozionali quando si raggiungono i 100LP. Per esempio si può passare da Bronze I a Silver V, o da Gold III a Gold II. Le partite classificate richiedono il livello 30 e il possesso di 16 campioni acquistati.\r\n\r\n- 1.3 Free boost PI\r\nPer una spiegazione di cosa siano i PI andare al paragrafo 4.1.\r\nÈ possibile ricevere un boost PI per quattro vittorie in maniera gratuita. Per riceverlo è sufficiente andare qui e confermare la propria email con la quale ci si è iscritti. Questa procedura inoltre assicura che nessuno possa accedere al vostro account senza che siate voi a fornirgli i dati.\r\n\r\n- 1.4 Free RP\r\nPer una spiegazione di cosa siano gli RP andare al paragrafo 4.1.\r\nÈ possibile ricevere degli RP gratuiti legalmente nei seguenti modi:\r\n\r\n1) Partecipare e vincere tornei che mettono in palio RP, ufficiali o non.\r\n2) Farsi regalare RP da un amico.\r\n3) Andare sul sito di Gamekit, guadagnare punti e convertirli in RP. Per convertirli è necessario averne almeno 1049, quindi andare su \"Ottieni pts\" e su \"Cambio di pts\", a questo punto cercare League of Legends e procedere all'inserimento del proprio numero telefonico. In qualche giorno arriverà un sms che vi spiegherà come ricevere gli RP.\r\nNota di Riot Judge: nessuno regala niente, questo non è un metodo certificato Riot, usatelo a vostro rischio e pericolo.\r\nEdit: la nota di Riot Judge è vera e sacrosanta, questo metodo non è ufficiale e approvato dalla Riot Games. Tuttavia molti utenti, me compreso, hanno provato questo sistema senza conseguenze negative. Per maggiori dettagli, leggere qui.\r\n\r\n- 1.5 Free champions\r\nI \"champion\" o \"campioni\" sono i personaggi di LoL, che è possibile acquistare nel negozio [capitolo 4.0]. Ogni settimana saranno messi a disposizione di tutti gli utenti 10 campioni gratuiti che potranno essere giocati in questo arco di tempo senza la necessità di doverli comprare.\r\nÈ inoltre possibile ricevere tre campioni e tre skin in maniera gratuita; per fare ciò è sufficiente disporre di un account YouTube, Facebook e Twitter.\r\nPer ricevere Alistar e la skin Alistar scatenato è necessario disporre di un account YouTube e, successivamente, cliccare qui.\r\nPer ricevere Tristana e la skin Tristana ragazza Riot è necessario disporre di un account Facebook e, successivamente, cliccare qui.\r\nPer ricevere Garen e la skin Garen cavaliere oscuro è necessario disporre di un account Twitter e, successivamente, cliccare qui.\r\n\r\nÈ possibile che possa verificarsi un errore per il quale anche dopo aver seguito la procedura voi non riceviate il campione. In questo caso è sufficiente contattare la Riot [paragrafo 1.6].\r\n\r\n- 1.6 Contattare la Riot\r\nCapiterà di certo, nel corso della vostra esperienza di gioco, che avrete bisogno di contattare un membro ufficiale dello Staff della Riot Games per qualunque questione. Per fare ciò è sufficiente andare in alto a destra di questa stessa pagina e cliccare su \"Guide, aiuto e supporto\", oppure cliccare qui. Troverete tutte le informazioni e le FAQ necessarie per risolvere il vostro problema, ma se così non fosse dovrete cliccare su \"Invia una richiesta\" e specificare la natura del vostro problema. Tuttavia potrebbe, e dovrebbe, essere evitato di inviare una richiesta per quanto concerne le seguenti ragioni:\r\n\r\n- Richiedere la rimozione di un ban [paragrafo 3.3].\r\n- Richiedere la rimozione di una chat restriction [paragrafo 3.2]\r\n- Richiedere RP gratuiti oltre al limite consentito dal paragrafo 1.4.\r\n- Richiedere PI gratuiti.\r\n- Richiedere campioni gratuiti oltre al limite consentito dal paragrafo 1.5.\r\n- Richiedere un ban per altri giocatori.\r\n- In generale, richiedere qualunque tipo di agevolazione a cui gli altri non hanno accesso.\r\n- Lamentarsi in maniera non costruttiva.\r\n\r\nÈ inoltre da evitare di cercare di contattare la Riot tramite l'apertura di un thread in questo Forum.\r\nQuesto non è un canale ufficiale di comunicazione con la Riot e raramente riceverete risposte da un membro dello Staff in questo modo.\r\n\r\nInvece è possibile inviare una richiesta per i seguenti motivi:\r\n\r\n- Segnalare un bug [paragrafo 1.7].\r\n- Richiedere spiegazioni in merito ad un ban [paragrafo 3.1].\r\n- Richiedere spiegazioni in merito ad una chat restriction [paragrafo 3.2].\r\n- Richiedere informazioni per quanto riguarda la legalità di programmi di terze parti che influiscono sul client di LoL.\r\n- Richiedere aiuto per il furto del proprio account.\r\n- Richiedere consigli su come comportarsi in situazioni particolari.\r\n- Segnalare dei programmi illegali che permettono di avere agevolazioni altrimenti impossibili.\r\n\r\n- 1.7 Bug\r\nUn bug [o glitch] è un malfunzionamento del gioco, qualcosa che non dovrebbe accadere ma che, purtroppo, accade. È cosa buona e giusta segnalare questi errori alla Riot, e ciò può essere effettuato in due modi:\r\n\r\n1) Contattare direttamente la Riot tramite il supporto [paragrafo 1.6].\r\n2) Aprire un topic nella sezione \"Segnalazione bug\" [link qui] di questo Forum. Da evitare titoli come \"Bug\", \"Che palle\" e simili. Un buon titolo riassume perfettamente la natura del bug, come ad esempio \"Bug Q Warwick\", \"Bug Jarvan IV e buff della giungla\".\r\n\r\n2.0 Netiquette\r\n\r\nQuesta sezione è dedicata alla spiegazione di come ogni giocatore dovrebbe comportarsi.\r\n\r\n- 2.1 Codice degli evocatori\r\nIl codice degli evocatori è una lista di nove consigli che, se fossero seguiti, renderebbero l'esperienza di gioco piacevole per tutti. Sono regole di civile convivenza che non dovrebbero nemmeno necessitare di essere ricordate, ma purtroppo sappiamo tutti che non è così. Potete trovare ogni informazione qui, e vi prego di prestare particolarmente attenzione al punto 4.\r\n\r\n- 2.2 Honor e fiocchi\r\nL'honor, o onore, è un sistema di ricompensa per i giocatori che si sono distinti per varie ragioni in un match. È l'opposto del report [paragrafo 2.3]. L'honor può essere dato agli altri giocatori a fine partita cliccando sul tasto verde a forma di mano [simile al like di Facebook] che compare a fianco di ogni giocatore. Esistono quattro tipi di honor: Amichevole, Collaborativo, Gioco di Squadra e Avversario onorevole.\r\nAmichevole viene dato quando un giocatore si è dimostrato simpatico e comprensivo degli errori altrui. È fondamentalmente una persona con cui è piacevole giocare indipendentemente dalla sua bravura.\r\nCollaborativo viene dato quando un giocatore si prodiga ad dare spiegazioni sulle meccaniche di gioco, sugli oggetti ed in generale su come migliorare le proprie prestazioni.\r\nGioco di squadra viene dato quando un giocatore è particolarmente attivo nell'aiutare i propri compagni e riesce ad impostare uno spirito di gruppo fondamentale per la vittoria.\r\nAvversario onorevole è l'honor che può essere dato solamente agli avversari e indica un nemico che si è dimostrato umile nella vittoria e sportivo nella sconfitta, ovvero una persona con la quale è un piacere giocare contro indipendentemente dal suo livello di abilità.\r\n\r\nL'honor non è fine a sé stesso: ricevere dell'honor in maniera frequente garantisce dei fiocchi colorati in maniera differente a dipesa di quale honor si sta ricevendo. Questi fiocchi, se mantenuti fino alla fine della stagione, daranno modo di farvi ricevere dei premi.\r\n\r\n- 2.3 Report\r\nIl report è un sistema di punizione per i giocatori che si sono dimostrati maleducati o irrispettosi delle regole durante un match. Come l'honor, anche il report può può essere dato agli altri giocatori a fine partita cliccando sul tasto rosso a forma di punto esclamativo. Esistono dieci tipi di report: comportamento negativo, giocatore inesperto, aiuto alla squadra nemica, feeding intenzionale, AFK, abuso verbale, linguaggio offensivo, nome inappropriato, si è rifiutato di comunicare con la squadra, spam.\r\nComportamento negativo viene dato a quei giocatori che, in generale, hanno tenuto un brutto atteggiamento nei confronti della squadra o di un singolo, come ad esempio non aiutare quando se ne ha la possibilità oppure ignorare la squadra facendo gioco solitario.\r\nGiocatore inesperto è l'unico tipo di report che non comporta una punizione, ma ha comunque delle conseguenze. Viene dato a quei giocatori che semplicemente non sono degli esperti e che commettono molti errore in buona fede.\r\nAiuto alla squadra nemica e feeding intenzionale sono molto simili e vengono dati a quei giocatori che fanno in modo che la squadra avversaria sia avvantaggiata, magari morendo di proposito regalando soldi ai nemici.\r\nAFK viene dato a quei giocatori che non agiscono, che lasciano le partite o che semplicemente stanno fermi in base senza perpetrare nessun tipo di azione.\r\nAbuso verbale/linguaggio offensivo sono molto simili e vengono dati a quei giocatori che insultano o si rivolgono comunque a male parole e maleducatamente agli altri, magari gongolando quando uccidono qualcuno o insultandolo perché è scarso.\r\nNome inappropriato viene dato a quei giocatori che hanno dei nickname che offendono la sensibilità altrui.\r\nSi è rifiutato di comunicare con la squadra viene dato a quei giocatori che... si rifiutano di comunicare con la squadra. Non c'è molto da spiegare.\r\nSpam viene dato a quei giocatori che intasano la chat del gioco con messaggi non inerenti a LoL. Non si tratta di flame perché quest'ultimo va segnalato come abuso verbale.\r\n\r\nDopo aver ricevuto un piccolo numero di report comparirà un avviso innocuo che semplicemente vi segnala l'accaduto. Tuttavia, se continuate a riceverne, potrebbe scattare un ban [paragrafo 3.1] o una chat restriction [paragrafo 3.2]. Inoltre è possibile vedersi rimuovere il fiocco guadagnato con l'honor.\r\n\r\n- 2.4 Bot\r\nI bot sono programmi illegali che svolgono funzioni in veci di altri giocatori. Un esempio classico di bot è quello che vi aggiunge in lista amici per consigliarvi siti di eloboosting. Vi capiterà di trovare dei bot anche in delle partite, soprattutto Dominion; questi bot semplicemente giocheranno nel vostro team o in quello avversario, danneggiando voi o i nemici pesantemente. I bot vanno reportati alla Riot e per farlo è buona norma segnarsi il loro nickname e mandare un ticket [paragrafo 1.6] spiegando la situazione.\r\n\r\n3.0 Penalità\r\n\r\nQuesta sezione è dedicata alla descrizione dei vari tipi di penalità in cui i giocatori scorretti incorrono.\r\n\r\n- 3.1 Ban\r\nIl ban è una momentanea interdizione da LoL. Se qualcuno riceve un ban, per qualche giorno sarà impossibilitato ad accedere a LoL con l'account bannato. Per guadagnare un ban basta ricevere un cospicuo numero di report, lasciare molte partite o usare programmi illegali. Attualmente il ban è automatizzato, non c'è nessun Rioter dietro al 90% dei ban. Il ban più comune è quello per AFK; esiste un sistema chiamato LeaveBuster che, analizzando le vostre statistiche, decide se e quando bannarvi per aver lasciato troppe partite. Essendo un sistema automatizzato, il LeaveBuster non fa differenza fra il lasciare volontariamente una partita o esserne costretti a causa di un blackout. Non è il caso di preoccuparsi, comunque, perché non è per una singola partita lasciata che verrete bannati, la cosa deve perpetrarsi con una certa frequenza. Il numero di giorni in cui si è bannati aumenta in base al numero di ban già presi in passato; 3 giorni per il primo ban, 5 per il secondo e così via.\r\n\r\n- 3.2 Chat restriction\r\nLa chat restriction è un particolare tipo di penalità che non impedisce all'utente di giocare, ma di comunicare. La chat restriction viene data a quei giocatori che vengono riportati spesso per abuso verbale o linguaggio offensivo; un utente con questa penalità potrà scrivere solamente quattro messaggi nella chat della propria squadra, guadagnando poi un messaggio al minuto per il resto della partita. Non è possibile scrivere nella chat globale per comunicare con il team avversario. La durata della chat restriction non va a giorni come il normale ban, ma va in base ad un numero di partite.\r\n\r\n- 3.3 Rimozione ban\r\nNon esiste. Non chiedetelo.\r\n\r\n- 3.4 Perdita punti\r\nPerdere una partita classificata, come spiegato nel paragrafo 1.2, comporta la perdita di LP, ovvero League Points. I League Points vanno da 0 a 100 [in realtà possono andare anche sotto lo zero, ma non è rilevante] per ogni livello di ogni lega. Quando si arriva a 0, perdere ulteriori partite vuol dire abbassare la propria lega [da Silver II a Silver III ad esempio], mentre quando si arriva a 100 LP scatta quella che si chiama promozione [o promo], che permette di scalare la classifica. Ci sono due tipi di promo: quella per salire di livello e quella per cambiare lega. Salire di livello vuol dire semplicemente rimanere nella propria lega ma ad un livello superiore [quindi da Bronze IV a Bronze III ad esempio]; quando si è in promo per salire di livello si hanno a disposizione tre match da disputare, nei quali è necessario vincere almeno due volte. Il successo indica il passaggio di livello.\r\nPer quanto riguarda il passaggio di lega è la stessa cosa, tranne per il fatto che in promo è necessario vincere tre partite su cinque invece che due su tre.\r\n\r\n4.0 Negozio\r\n\r\nQuesta sezione è dedicata allo shop, ovvero il negozio del client che permette di convertire RP/PI in feature.\r\n\r\n- 4.1 Riot Point e Punti Influenza\r\nRiot Points [RP] e Punti Influenza [PI o IP] sono le due valute correnti che permettono l'acquisto di numerose componenti del gioco come, ad esempio, skin, rune, lumi, bundle, boost, eccetera. I PI si guadagnano solamente tramite le partite: vincere un match, ovviamente, fa guadagnare più PI di un match perso, inoltre la prima vittoria del giorno fa guadagnare 150 PI extra. I due principali oggetti che si possono comperare con i PI sono i campioni e le rune, ma mentre i campioni possono essere acquistati anche con RP, le rune sono disponibili solo con i PI.\r\nIl Riot Point è una valuta acquisibile tramite l'acquisto con denaro reale e non ci sono altri modi per ottenerne [se non quelli descritti nel paragrafo 1.4]. I Riot Points si possono acquistare tramite il negozio, attraverso la voce \"Acquista RP\".\r\n\r\n- 4.2 Rune\r\nLe rune sono degli oggetti che permettono di potenziare il proprio campione e di customizzarlo come si preferisce, aggiungendogli vita, danno, armatura, velocità di movimento e tanto altro. Si possono comprare solo con PI e ne esistono di quattro tipi: Glifi, Marchi, Sigilli e Quintessenze. Non ci sono grandi differenze fra di loro, ognuno permette di potenziare in modo simile l'aspetto d'interesse. Esistono rune di livello 1, 2 e 3. Sinceramente le rune di livello 1 e 2 sono inutili, perché una volta raggiunto il livello 20 si possono comprare le rune di livello 3, decisamente più potenti.\r\n\r\n- 4.3 Skin\r\nLe skin sono delle versioni grafiche differenti dei campioni. Si possono comprare solo con RP e non aggiungono nessun beneficio in termini di gameplay, sono solamente un upgrade visivo. Ogni campione ha diverse skin disponibili.\r\n\r\n- 4.4 Bundle\r\nI bundle sono dei vantaggiosi pacchetti che comprendono componenti multipli differenti [skin, campioni, boost, eccetera]. Comprare un bundle è sempre estremamente vantaggioso in termini di risparmio di RP rispetto all'acquisto delle singole feature separatamente. Il bundle campioni è uno dei migliori attualmente disponibili ed è un ottimo modo per avere un variopinto set di champion differenti.\r\n\r\n- 4.5 Refund\r\nIl refund [o rimborso] è la possibilità di riavere indietro i PI/RP spesi per un acquisto che non vi ha soddisfatto. Si hanno solo tre refund a disposizione, utilizzabili dal negozio alla voce \"Acquisti\".\r\n\r\n5.0 Generale\r\n\r\nQuesta sezione è dedicata al Forum di League of Legends e, in generale, a tutte le utilità che non trovano una categoria propria.\r\n\r\n- 5.1 Utilizzo del Forum\r\nQuesto Forum può essere utilizzato in maniera varia e costruttiva per avere informazioni riguardanti LoL, discutere delle tattiche e strategie che si ritengono migliori, le build, i cambiamenti dei campioni, gli eventi ed, in generale, tutto ciò che può essere un interessante spunto di conversazione fra utenti che godono dello stesso prodotto. Valgono le stesse regole di Netiquette della civile convivenza.\r\n\r\n- 5.2 Wrenchmen's Toolbox\r\nQuesta è semplicemente una guida, scritta da Ediwir, sui fix ai problemi più comuni che capitano a molti giocatori. Wrenchmen's Toolbox\r\n\r\n- 5.3 Curiosità\r\nCi sono dei campioni che, se nello stesso team o in team avversari, ricevono degli innocui [o leggerissimi] buff/debuff piuttosto divertenti.\r\n\r\nJinx e Vi possono fare un taunt speciale su Caitlyn, e quest'ultima riceverà un debuff [senza conseguenze] speciale chiamato \"Agitated\", con descrizioni differenti a seconda se sia Jinx o Vi a fare il taunt.\r\n\r\nQuando Jinx ha come avversari Caitlyn e/o Vi, questi campioni riceveranno tutti un buff speciale chiamato \"Catch me if you can!\", con descrizioni personalizzate per ognuno di loro. Inoltre ricevono 1 gold extra ogni volta che fanno un assist/kill riguardante l'avversario in questione.\r\n\r\nQuando Caitlyn e Vi sono nella stessa squadra, guadagnano un buff chiamato \"Piltovers' finest\" che garantisce ad entrambe 1 gold extra ogni volta che, insieme, uccidono qualcuno.\r\n\r\nQuando Nunu muore lascia cadere due anime [una per Nunu e una per il suo yeti Willump] invece di una, propedeutiche alla passiva di Thresh. Tuttavia non funziona alla stessa maniera per Sejuani e la sua cavalcatura Bristle, in quanto Sejuani ha i capelli rossi e come tutti sappiamo queste persone non hanno un'anima.\r\n\r\nQuando Fizz uccide Annie, Amumu, Fizz, Kennen, Lulu, Poppy, Tristana, Veigar e Ziggs con la sua R, il cadavere verrà inghiottito dallo squalo invece di rimanere a terra come di consueto.\r\n\r\nAkali, Kennen, Shen e Zed sono dei ninja e perdono 1 punto vita per ogni altro ninja [oltre loro stessi] nel loro team.\r\n\r\nNidalee ha una passiva nascosta che garantisce a tutti gli alleati di livello inferiore +5 punti esperienza ogni 5 secondi.\r\n\r\nI pirati [Gangplank], i cacciatori di pirati [Miss Fortune] e i ninja [Akali, Shen, Zed e Kennen] guadagnano tutti un buff [innocuo] per il fatto di appartenere alle loro categorie.\r\n\r\nSion/Karthus e Zyra guadagnano 2 gold extra ogni volta che si uccidono a vicenda. Questa è una citazione al gioco \"Plants vs. Zombies\".\r\n\r\nZyra ha due passive nascoste che fanno riferimento alla sua natura da pianta: quando viene colpita dalla passiva di Leona, Zyra e le sue piante crescono leggermente; quando Maokai è vicino a Zyra, il primo guadagna +1 velocità di movimento.\r\n\r\nLa passiva di Leona fa un danno in meno [applicato prima della magic resistance] a tutti quelli che hanno occhiali da sole: Surfer Singed, Vayne e Aristocrat Vayne, Vandal Twitch, Vandal Gragas, Safari e Officer Caitlyn, Dragon Fist Lee Sin, Corporate Mundo, Hired Gun e Riot Graves.\r\n\r\nQuando Volibear e Zilean sono in team avversari, entrambi guadagnano un piccolo buff che garantisce a Volibear 11 gold quando uccide Zilean e a Zilean 10 gold quando uccide Volibear. Inoltre entrambi guadagnano un buff [innocuo] con scritta personalizzata.","replies":[]}