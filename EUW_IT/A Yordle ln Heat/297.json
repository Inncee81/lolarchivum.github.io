{"poster":"A Yordle ln Heat","date":"2019-06-22T09:46:11.128+0000","title":"I Consigli di Common [S03] - Otto+1 nuovi anime da cominciare nella Summer Season 2019 [Parte 2/2]","subforum":"Off-topic","up_votes":6,"down_votes":1,"body":"Sarò sincero: mi sento un po' in colpa.\r\nNon mi aspettavo minimamente che così tante persone apprezzassero la prima parte di questa mini-rubrica. E allora perché mi sento in colpa?\r\nFacciamo una premessa: io, personalmente, mi considero una persona abbastanza difficile in fatto di anime. Ci sono trope e generi che non sopporto, e in generale penso di essere abbastanza severo quando devo dare una valutazione ad una serie. Eppure, ci sono quelle serie *particolari* che proprio non riesco a non amare. Non perché siano di qualità (perché solitamente non lo sono), ma puramente per ... Quello che sono. Fetish-fuel, puro shitpost o puro cringe, anime spazzatura che io amo in modo quasi masochista.\r\n\r\nEcco perché mi sento in colpa.\r\nSiete venuti qui per dei veri consigli, e oggi volevo portarvi solo un altro anime serio prima di consigliarvi roba che guarderò solo io (e che amerò con tutto me stesso). Per questo ho deciso di aggiungere un'altra suggestion seria prima di rivelare tre anime che ... Diciamo che non sono per tutti. Fantastico.\r\nAndiamo.\r\n\r\n**Vinland Saga by Makoto Yukimura - Studio: Wit - Genere: Seinen, Storico, Avventura**\r\n\r\nVinland Saga è un leggendario manga del 2005 che, se non per un paio di corti animati di pessima qualità per festeggiare il suo decimo anniversario nel 2015, non ha mai ricevuto un vero e proprio adattamento anime. Arriva in soccorso lo studio Wit (di Attack On Titans), intento ad adattare i quasi quindici anni di manga nella loro interezza.\r\n\r\nXI secolo, nord Europa. Malgrado la sua giovane età Thorfinn, figlio di vichinghi, si unisce ai mercenari al servizio del guerriero Askeladd. Il suo sogno, però, non è di conquistare l'Inghilterra o di raggiungere il Valhalla, bensì di vendicare la morte di suo padre, ucciso dallo stesso Askeladd. Thorfinn, infatti, aspetta solo il momento giusto per sfidarlo a duello ed ucciderlo, mentre tra i due si forma una surreale relazione padre-figlio. Vinland Saga è una storia di follia, sangue e ingiustizia, vincitrice di numerosi riconoscimenti e considerata già un classico del genere manga storico, a cui studio Wit promette un adattamento degno di questa reputazione.\r\n\r\nhttps://www.youtube.com/watch?v=3xAlirMzjCQ\r\n\r\nData di uscita: 8 Luglio 2019.\r\n\r\n**BEM by Okada Yoshinori - Studio: IG - Genere: Shonen, Horror, Monster of the Week**\r\n\r\nBEM è un vecchissimo anime del 1968, che ha poi ricevuto un reboot fallimentare nel 2006 e che adesso nel 2019, grazie allo Studio IG Production (dietro Psycho Pass e Ghost In The Shell) tenta di nuovo di approdare nel catalogo anime. La trama è rimasta praticamente invariata da quella originale del sessantotto.\r\n\r\nUn demone, uno yokai e una strega uniscono le forze per difendere la società da minacce sovrannaturali, sognando di venire un giorno accolti nel mondo degli umani come loro pari.\r\n\r\nUna serie molto semplice e straight-forward, spinta dal successo del reboot di GeGeGe No Kitaro dell'anno scorso..\r\n\r\nhttps://www.youtube.com/watch?v=5pTZNygIoT8\r\n\r\nData di uscita: 8 Luglio 2019.\r\n\r\n**Tejina-Senpai by Azu Azu - Studio: Lidenfilms - Genere: Slice-of-Life, Ecchi**\r\n\r\nCominciamo con la prima patata bollente. No pun intended.\r\nMi vergogno di ammettere quanto il manga di Tejina-Senpai mi abbia preso, quando cominciai a leggerlo l'anno scorso. Un *guilty pleasure* come pochi, e per pochi; tanto che ci rimasi quasi male nello scoprire che ne avrebbero fatto un anime quest'estate. Specialmente perché significava che prima o poi avrei dovuto rivelare a qualcuno il mio attaccamento per quest'anime.\r\n\r\nTejina (parola che significa letteralmente \"Magia\") è una ragazza dell'ultimo anno che sogna di diventare un'artista di strada, conquistando bambini e bambine di ogni età con i suoi trucchi di magia. C'è solo un problema: Tejina soffre di una paura del palcoscenico paralizzante, che le impedisce in qualsiasi modo di esibirsi, e nemmeno davanti ai suoi assistenti riesce a mantenere la calma. Aiutata dal suo \"fido\" partner Assistant (sì, è veramente il suo nome), unico altro membro del suo club di magia, si eserciterà ogni giorno a diventare più sciolta sotto gli occhi della gente.\r\n\r\nNon saprei troppo spiegare perché Tejina-Senpai mi sia piaciuto tanto, perché non è minimamente il mio genere. Si tratta di un anime 90% ecchi e 10% slice of life, eppure mi è sempre piaciuto. Forse è la mancanza di drama inutile e forzato, e allo stesso tempo la presenza di un obiettivo fisso per i personaggi (il far passare la paura da palcoscenico a Tejina). Non lo so.\r\nSta il fatto che guarderò l'anime e lo amerò alla follia.\r\n\r\nhttps://www.youtube.com/watch?v=kfKLC2Hdh1Q\r\n\r\nData di uscita: 2 Luglio 2019.\r\n\r\nPassiamo alla prossima bastonata.\r\n\r\n**Dumbbell Nan Kilo Moteru? (lit. \"Quanti chili di manubrio riesci a sollevare?\") by Yabako Sandrovich - Studio: Doka Kobo - Genere: Slice-of-Life, Sportivo**\r\n\r\nTerminato il suo muscolosissimo e violentissimo manga storico Kengan Ashura, l'autore russo-giapponese Sandrovich torna nel 2018 a fare quello che lui sa far meglio: disegnare muscoli. Stavolta, però, non sono attaccati a immensi mercenari del periodo Edo, bensì a giovani ragazze dei giorni nostri.\r\n\r\nSakura Hibiki è una ragazza delle superiori che, preoccupata per il suo peso, si fa convincere da un'amica ad iscriversi in una palestra. Aiutata da altre sue compagne di classe e da un bizzarro personal-trainer chiamato Machio, cercherà di mantenere uno stile di salute di vita salutare.\r\n\r\nAncora una volta, non è troppo il mio genere.\r\nMa ho un muscle fetish, quindi ... Troppe informazioni?\r\n\r\nhttps://www.youtube.com/watch?v=dyaHifY-N-8\r\n\r\nData di uscita: 3 Luglio 2019.\r\n\r\nOra passiamo al piatto forte. La portata principale. Il motivo per cui non mi ascolterete mai più. E Dio, se ne vale la pena.\r\nQuesto è un anime la cui sola esistenza mi fa morire dal ridere. Tutto mi fa ridere, il titolo, il genere, i dettagli. Questo è l'anime che seguirò 100% perché sarà l'equivalente anime di un incidente ferroviario visto in slow-motion. Are you ready?\r\n\r\n**Tsuujou Kougeki ga Zentai Kougeki de Ni-kai Kougeki no Okaasan wa Suki Desu ka? (lit. \"Vuoi bene alla tua mamma? Ti piace il fatto che il suo attacco faccia il doppio dei danni del tuo?\"), da un romanzo di Inaka Dachima, diretto da Yoshiaki Iwasaki - Studio: JC Staff - Genere: Isekai, Fantasy, Comedy**\r\n\r\nE sì, era molto importante che leggeste l'introduzione prima del titolo.\r\nIl giovane studente Masato, grazie ad un questionario compilato un giorno a scuola, riceve la beta per questo mondo fantasy virtuale molto simile a SAO. Una volta entrato nel mondo e pronto a vivere una nuova vita, scopre con orrore che sua madre è già da molto tempo un'utente attiva del gioco, con la sua buona quantità di quest completate e livelli raggiunti. La donna lo invita ad entrare nel suo party, e Masato accetta con riluttanza.\r\n\r\nCapite? Capite? Non è tipo quell'episodio dei Simpsons dove Marge e Bart cominciano a giocare a WoW? Non suona come una parodia? Sembra qualcosa uscito da uno sketch di un qualche late show.\r\nSarà un anime fantastico, santo cielo sto morendo.\r\n\r\nhttps://www.youtube.com/watch?v=E6OFt_vye48\r\n\r\nData di uscita: 13 Luglio 2019.\r\n\r\nVa bene ragazzi, finisce qui.\r\nSpero che Vinland Saga vi interessi perché è davvero un buon anime, spenderò questi ultimi secondi dove la mia opinione conta ancora qualcosa per dirvi che vi ho voluto bene in questi mesi e che non vi dimenticherò mai.","replies":[{"poster":"Tsuki99","date":"2019-06-22T10:53:07.080+0000","up_votes":1,"down_votes":0,"body":"Non so se hai letto The gamer ma a me ricorda quel manhwa dove il ragazzo scopre di avere questa abilità unica chiamata appunto the gamer che gli permette di vivere nel mondo reale come se fosse un videogioco e vede il nome delle persone e il loro liv sopra le loro teste ma sulla trsta della madre vede solo ??? come se avesse un liv troppo alto","replies":[]}]}