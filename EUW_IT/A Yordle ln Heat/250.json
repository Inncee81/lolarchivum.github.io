{"poster":"A Yordle ln Heat","date":"2019-07-28T22:26:11.645+0000","title":"I Consigli Domenicali di Common - A Body Has Been Discovered!","subforum":"Off-topic","up_votes":3,"down_votes":0,"body":"Il genere videoludico _visual novel_ (che, per chi non lo sapesse, è caratterizzato da una storia interattiva raccontata tramite immagini, descrizioni e dialoghi), non credo che nessuno possa negarlo, è fin troppo saturo di titoli pessimi. Storie solitamente romantiche e sempre banali, statiche, lente e con una grave assenza di eventi veramente interessanti, che catturino l'attenzione del giocatore e che lo spingano a spendere ogni minuto di tempo libero a giocare, e ogni minuto non speso a giocare a pensare \"come finirà la storia?\"\r\n\r\nMi sono sempre piaciute le visual novel, e negli anni ne ho apprezzate di tutti i tipi. Dalle allegre commedie romantiche come _Go Go Nippon_ e _If My Heart Had Wings_ alle avventure più \"piccanti\" come _Nekopara_ e _Trap Shrine_, fino a storie strappalacrime e deprimenti come _Katawa Shoujo_ e _Clannad_. Dai drammi polizieschi del calibro di _Room 215_ e l'acclamatissima serie di _Ace Attorney_ alle peripezie sci-fi di _Steins;Gate_ e _Mabu Ravu_. E anche avventurandomi nelle storie più cruente e sanguinose come _Zero Escape_, _Doki Doki Literature Club_ e la fantastica saga di _When The Cicadas Cry_, fino a qualche settimana fa non mi ero mai avvicinato alla serie che, giusto la settimana scorsa, è schizzata ai primi posti non solo nella classifica delle mie visual novel preferite, ma addirittura di qualsiasi gioco e di qualsiasi genere.\r\n\r\nNel 2010, infatti, lo studio Chunsoft, che ci ha portato fantastici JRPG come _Dragon Quest_ e _Pokémon Mystery Dungeon_, ci ha portato anche  **Danganronpa**. Essendo però una serie che va goduta \"a scatola chiusa\", parlerò solo del primo capitolo, e mi limiterò al minimo indispensabile per attirare il vostro interesse, e farvi capire perché, che vi piaccia il genere o no, è assolutamente un gioco da provare.\r\n\r\nhttps://www.heypoorplayer.com/wp-content/uploads/2019/03/danganronpa-trilogy.jpg\r\n\r\nOgni anno il facoltoso instituto privato Hope Peak Academy recluta da tutto il Giappone solo gli studenti più meritevoli, la creme de la creme, affinché essi vengano cresciuti ed instruiti per diventare l'elite della società una volta laureati. Infatti, \"l'unico\" requisito per venire accolti è l'essere \"il meglio del meglio\" in qualcosa. E ogni anno l'instituto si riempie di primati nei mestieri (Il Miglior Programmatore, Il Miglior Cuoco, Il Miglior Ingegnere), negli sport (Il Miglior Ginnasta, Il Miglior Battitore, Il Miglior Combattente di Scherma), nelle arti (Il Miglior Scrittore, Il Miglior Fotografo) e anche in categorie più \"astratte\" (Il Più Fortunato, Il Miglior Veggente...), e così via.\r\n\r\nUna volta varcate le soglie di Hope Peak, però, la nuova classe di primini si accorge che qualcosa non va; Hope Peak non è una scuola, ma un bunker: porte e finestre completamente sigillate, torrette e telecamere di sorveglienza ovunque, e nessuna possibilità di comunicare con l'esterno. Fa allora la sua trionfale entrata Monokuma, un misterioso orsetto di peluche parlante, che spiega loro le semplici ma essenziali regole che li aspettano:\r\n\r\nLa classe è costretta a vivere dentro Hope Peak Academy per il resto della loro vita, nel rispetto delle regole e del personale scolastico che li mantiene ostaggi. C'è però un modo per scappare: chi riesce ad uccidere un compagno di classe e a farla franca (facendo cadere le colpe su qualcun altro), verrà liberato. Comincia così un gioco di violenza, imbrogli, tradimenti e pugnalate alle spalle, dove nessuno può più fidarsi di nessuno.\r\n\r\nhttps://www.youtube.com/watch?v=RwJeZPMhdUk\r\n\r\nIl gioco si divide principalmente in tre fasi: prima di tutto, le sezioni \"Everyday Life\", dove si parla e si interagisce con i vari personaggi (e ci si affeziona a possibili vittime, eheh), che vengono interrotte quando qualcuno finisce inevitabilmente ucciso. Segue la sezione di Investigazione, dove si perlustra la scuola alla ricerca di prove e indizi su possibili colpevoli. Si conclude con il Trial, dove si combatte con le unghie e con i denti per ricostruire l'accaduto e trovare il vero colpevole, in un accesissimo dibattito tutti contro tutti, dove ognuno dei partecipanti ha tanto da guadagnare e tanto da perdere.\r\n\r\nDanganronpa, sebbene sia un po' legnoso in certe parti, è assolutamente un capolavoro di gioco. I personaggi sono memorabili, ed è difficile che non piangiate lacrime amare nel vedere uno dei vostri preferiti morire o macchiarsi del sangue dei suoi compagni. E a mano a mano che si va avanti a cercare la verità, sempre più nodi vengono al pettine, finché un colpo di scena inaspettato trasforma completamente l'intera concezione che avevate del gioco fino a quel momento.\r\n\r\nNon posso non continuare a mettere enfasi sui fantastici colpi di scena, che lasciano sempre a bocca aperta: anche quelli un po' più ovvi, a cui ci si arriva magari, non lo sono per niente; anche quelli hanno sempre degli strati in più, delle sfaccettature che lasciano a bocca aperta, e ogni evento viene sempre accompagnato da una colonna sonora fantastica, caratterizzata da musica industrial techno e sinistri cori che cantano il nome di Monokuma, Re indiscusso dell'intera serie.\r\n\r\nhttps://ilovevg.it/wp-content/uploads/2014/02/danganronpa-sidebar.jpg\r\n\r\nDanganronpa, ora come ora, è composto da tre capitoli principali (Danganronpa: Trigger Happy Havoc, Danganronpa II: Goodbye Despair e Danganronpa V3: Killing Harmony), uno spin-off (Danganronpa: Ultra Despair GIrls) e un numero innumerevole di spin-off e di adattamenti anime e manga. Ce n'è per tutti i gusti, ma io consiglio sempre di giocare i giochi, soprattutto ora che non sono più esclusive Sony e sono tranquillamente acquistabili e giocabili da PC via Steam.\r\n\r\nQuesto era un thread-consiglio che voleva essere molto molto veloce ed è finito ... Quasi più lungo degli altri, mi verrebbe da dire. Questo per dimostrare quanto ami questa serie e quanto mi senta in dovere di consigliarla.\r\nBye bye.","replies":[{"poster":"Giorgio di villa","date":"2019-07-29T06:53:16.301+0000","up_votes":1,"down_votes":0,"body":"Monokuma dab\nhttps://cdn.discordapp.com/attachments/586304405821718570/605290963648249858/flat1000x1000075f.u1.jpg\nBottom text\n\nI'm not sorry","replies":[]}]}