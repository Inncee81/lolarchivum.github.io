{"poster":"A Yordle ln Heat","date":"2016-09-25T05:57:36.002+0000","title":"I Consigli Domenicali di Common: Due Graphic Novel Giapponesi anti-Weaboo.","subforum":"Off-topic","up_votes":8,"down_votes":3,"body":"Se posso citare una persona che ritengo un ottimo intrattenitore, &quot;benvenuti al mio show, lo show pi&ugrave; sopravvalutato (e odiato) dopo neanche una settimana dalla sua esistenza&quot;. \r\n\r\nAllora, all&#039;inizio volevo fare una cosa un po&#039; simpatica: dato che a molti, qui, stanno sulle palle i giapponesi ed il Giappone (per motivi che non capisco fino in fondo), pensavo di rendere questa puntata una specie di scambio culturale: avrei preso una delle mie graphic giapponesi preferite e una delle mie graphic italiane preferite, magari legate fra di loro da un determinato tema, giusto per rendere l&#039;idea che &egrave; il contenuto a reputare un&#039;opera, e non la nazionalit&agrave; del suo autore.\r\n\r\nAhim&egrave;, non ho trovato degli abbinamenti che mi piacessero abbastanza, ma qua ho comunque due graphic novel **giapponesi** dedicate al mostrare e al far capire, sia a chi ci abita che a chi idolatra la terra del Sol Levante da lontano, come questo posto, cos&igrave; come il popolo che lo abiti, non sia perfetto. Anzi.\r\n\r\nQueste sono **Il Cane che Guarda le Stelle**, di **Takashi Murakami** e **Una Gru Infreddolita**, di **Kazuo Kamimura**. S&igrave;, ho notato solo ora che i cognomi dei due autori sono uno l&#039;anagramma dell&#039;altro.\r\n\r\nhttp://images.wired.it/wp-content/uploads/2016/08/1470730335_kamimura_kazuo.jpg\r\n\r\nComincerei con il primo, estremamente pi&ugrave; leggero del secondo, sia per dimensioni che per contenuti.\r\n**Il Cane che Guarda le Stelle** &egrave; un manga scritto da Takashi Murakami nel 2009. S&igrave;, se cercate questo nome su Google non lo troverete mai, perch&eacute; sfiga vuole che l&#039;autore di questa opera abbia lo stesso nome di un famoso scultore. Peccato, questo rende difficilissimo recuperare altre sue opere.\r\n\r\nLa storia parte gi&agrave; col botto; letteralmente nella prima pagina vengono spiegate come stanno le cose: vicino ad un campeggio, nel bel mezzo di un campo di girasoli, viene ritrovata un&#039;auto con dentro due cadaveri. Quella di un uomo sulla sessantina, morto circa un anno prima del rinvenimento dell&#039;auto, e quello di un cagnolino, morto invece solo tre mesi prima. \r\n\r\nSi torna indietro nel tempo, a quando questi due individui erano ancora vivi, e la storia di come si sono ritrovati a morire tra i fiori viene mostrata dagli occhi del cane, che vede tutto con meraviglia e umilt&agrave;. Una vera pugnalata al cuore, specialmente per chi ama gli animali, perch&eacute; la dolcezza del quadrupede fa davvero tanto male.\r\n\r\nhttp://donnafumetto.altervista.org/wp-content/uploads/2016/02/News65161.jpg\r\n\r\nIl motivo per cui questa graphic &egrave;, come dissi prima, &quot;anti-weaboo&quot; ... Beh, sarebbe spoiler. Tutto quello che posso dirvi &egrave; che potrete capirlo da come e perch&eacute; i due protagonisti si siano ritrovati tra i girasoli alla loro morte. \r\n\r\nQuesto manga &egrave; diviso in due parti: **Il Cane Che Guarda Le Stelle**, dedicato appunto alla storia del cane e del suo padrone ritrovati morti, e una storia pi&ugrave; piccola, ovvero **I Girasoli**. Senza fare spoiler, &egrave; un viaggio molto introspettivo tra i pensieri e i rimpianti di un impiegato ai servizi sociali, scatenati e riportati alla luce da alcuni avvenimenti della storia precedente.\r\n\r\nAssolutamente consigliata; una graphic novel semplice, con uno stile altrettanto veloce, quasi caricaturale, ma estremamente curato nella sua semplicit&agrave;.\r\n\r\nIl prezzo si aggira attorno ai 6-7&euro;, un prezzo tutto sommato accessibile, nonch&eacute; estremamente comune per opere della J-Pop con quel formato stampa.\r\n\r\nhttp://www.fumettologica.it/wp-content/uploads/2015/10/canestelle00.jpg\r\n\r\nLa seconda opera &egrave; un mattone da pi&ugrave; di 400 pagine, uscito a malapena due mesi fa e sempre pubblicato dalla J-Pop.\r\nIl suo titolo completo &egrave; **Una Gru Infreddolita: Storia di una Geisha**, ed &egrave; un viaggio indietro nel tempo.\r\n\r\nCi ritroviamo nel breve ma devastante e bizzarro periodo tra la Prima Guerra Mondiale e la Seconda Guerra Mondiale, in Giappone. Tsuru &egrave; una ragazzina che viene venduta ad una Casa delle Geishe dalla propria famiglia, per soli 30 yen: l&#039;equivalente di un pugno di riso. E nel caso non lo sapeste, &quot;casa della geisha&quot; &egrave; un nome elegante con cui i giapponesi chiamano i bordelli.\r\n\r\nCome ho detto prima, &egrave; un viaggio realistico e storicamente accurato, e potete capire che non &egrave; troppo allegro.\r\n\r\nhttp://66.media.tumblr.com/6d29e2b2aff6cd5f457871a5a0fdb8ec/tumblr_oc27n2B9bz1r7hnkbo1_1280.jpg\r\n\r\nL&#039;autore non nasconde niente di quel periodo: perversioni, stupri, morte, obblighi d&#039;onore che finiscono per rovinare la vita, vendette che consumano, bellezza ed eleganza, causa ed effetto di dolore e paura. Indifferenza, vergogna, la soffocante situazione di non essere che un giocattolo sessuale di uomini ricchi, che deve continuare a sorridere e ad annuire per il resto della sua vita. Eppure, i personaggi accettano, bene o male, questo destino: l&#039;onore, la bellezza e l&#039;eleganza di questi posti sospesi tra realt&agrave; e finzione convincono le ragazze di questo bordello che forse &egrave; una vita che le dar&agrave; la felicit&agrave;, ma non &egrave; mai cos&igrave;.\r\n\r\nVengono raccontate tante storie, non solo quella di Tsuru. \r\nUna Geisha che scappa dalla casa per vedere il suo amato.\r\nLa storia d&#039;amore tra un lottatore di sumo e una delle geishe pi&ugrave; anziane.\r\nConflitti d&#039;interessi, litigi, molestie.\r\n\r\nSono andato molto sul sentimentale, ma &egrave; la stessa identica cosa che fa questa opera. \r\nUna piccola nota anche sullo stile di disegno: gi&agrave; solo sfogliandolo rapidamente si vede che all&#039;autore piace mischiare primi piani esagerati con enormi sfondi e lunghissimi fondo campo, accompagnati da personaggi disegnati come se fossero caricature comiche, anche nelle espressioni e nei movimenti, ma i temi di Una Gru Infreddolita non sono cos&igrave; user-friendly.\r\n\r\nCome per Il Cane Che Guarda Le Stelle, un paio di informazioni per chi volesse considerarne l&#039;acquisto: si tratta di un librone pubblicato da J-Pop; estremamente grosso (magari assicuratevi di avere spazio sulla libreria che se no &egrave; un casino) e dal costo di 14&euro;.\r\n\r\nOvviamente, consiglio estremamente pure questo.\r\nAlla prossima, sempre qui in Off-Topic.\r\n\r\nhttp://www.fumettologica.it/wp-content/uploads/2016/06/Kamimurageisha-1.jpg","replies":[{"poster":"LionHeartV","date":"2016-09-25T08:49:38.980+0000","up_votes":1,"down_votes":0,"body":"se non c'è qualcosa che vale la essere waifuzzata allora fa schifo!!!!!!!","replies":[]},{"poster":"SickAnto","date":"2016-09-25T08:46:48.016+0000","up_votes":1,"down_votes":0,"body":"Come già detto l'altra volta, approvo in pieno questa rubrica (almeno c'è meno monotonia nel forum).\nComunque i due fumetti e/o manga mi sembrano molto interessanti ed il genere mi piace molto, sopratutto (dalle immagini viste) gli stili di disegno che sono molto diversi dal direi \"classico\" attuale giapponese.","replies":[]}]}