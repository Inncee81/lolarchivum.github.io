{"poster":"A Yordle ln Heat","date":"2019-06-20T11:45:00.504+0000","title":"I Consigli di Common [S03] - Otto nuovi anime da cominciare nella Summer Season 2019 [Parte 1/2]","subforum":"Off-topic","up_votes":9,"down_votes":1,"body":"L'estate è alle porte. Fa caldo e c'è troppa luce per uscire fuori; è il momento perfetto per cominciare un nuovo anime. Ma quale? Ogni anno più di 500 nuovi anime vengono annunciati, rilasciati e/o continuati con nuove stagioni. Di sicuro non vorrete sprecare ore della vostra vita a guardare un anime per poi scoprire che fa schifo, no? Ecco che arriva in vostro soccorso CommonDotaPlayer, ora rinato sotto le spoglie di uno Yordle in calore. \r\n\r\nSono qui per proporvi gli otto anime che seguirò quest'estate, sperando che almeno qualcuno vi interessi. \r\nCome altre volte, avrei voluto portarvi le serie in qualche format simpatico, tipo mostrandoli in un certo ordine o secondo dei temi, ma fa troppo caldo. Il tema è l'assenza di temi. Andrò dove mi dice il cuore.\r\n\r\nhttps://www.projectnerd.it/wp-content/uploads/2019/03/IMG_20190326_173136.png\r\n\r\n**Dr. Stone by Riichiro Inagaki - Studio: TMS - Genere: Shonen, Avventura**\r\n\r\nSebbene non sia troppo popolare fuori dal Sol Levante, Dr. Stone nel suo paese Natale ha fatto stragi di cuori e di portafogli: dal suo primo capitolo, rilasciato nel 2017 sulle pagine di Shonen Jump, è immediatamente diventato un fan-favorite, entrando in qualsiasi Top 10 \"migliori manga del momento\" mai uscita negli ultimi due anni. Nella classifica ufficiale dei manga più amati di Shonen Jump, Dr. Stone è sempre entrato nei primi dieci, arrivando quasi a pari voti col gigante One Piece in certe occasioni.\r\n\r\nAnno corrente. Un misterioso evento meteorologico, descritto dai più come un'abbaiante raggio di luce ha trasformato l'intera popolazione mondiale in statue, estinguendo definitivamente la razza umana. Diversi millenni dopo, però, una statua comincia a creparsi: si tratta di un giovane studente giapponese chiamato Taiju, che si risveglia misteriosamente dalla sua forma di pietra. Avventuratosi in un mondo ormai reclamato dalla natura, però, incontra Senku, un suo vecchio amico. Egli, rinominatosi Dr. Stone, gli rivelerà di avere un piano per riportare in auge la razza umana.\r\n\r\nhttps://www.youtube.com/watch?v=pon9R5n5dMk\r\n\r\nData di uscita: 5 Luglio 2019.\r\n\r\n**Enen no Shouboutai (lit. La Brigata delle Fiamme) by Atsushi Okubo - Studio: David Production - Genere: Shonen, Azione**\r\n\r\nAiutato dallo studio David Production (che ci hanno portato Jojo, Cells At Work e Sakurada Reset), l'autore di fama mondiale Atsushi Okubo, autore di Soul Eater, porta sui piccoli schermi la sua ultima opera: Enen No Shouboutai, conosciuta ai più come **Fire Force**.\r\n\r\nAnno corrente. Da circa una generazione a questa parte, il mondo è cambiato: quali sono i modi per morire? Vecchiaia, malattia, morte violenta, suicidio ... Ma adesso ce n'è una nuova. Una nuova malattia ora si aggira tra gli esseri umani: la Combustione Spontanea. Una malattia che brucia vive le sue vittime, trasformandole in ghoul infuocati e rancorosi. Per questo, viene fondata l'Unità Speciale di Fuoco, un'unità dei pompieri il cui compito è uccidere i ghoul prima che essi diano vita ad ulteriori incendi. L'Unità Speciale è formata sia da umani comuni sia da umani che, grazie a fattori genetici, possono controllare il fuoco a loro piacimento. Tra questi c'è il giovane Shinra, che sogna di diventare un eroe amato dalla popolazione dopo essere stato incolpato, da bambino, di avere ucciso sua madre bruciandola viva.\r\n\r\nhttps://www.youtube.com/watch?v=Ijt145xD1TY\r\n\r\nData di uscita: 5 Luglio 2019.\r\n\r\n**Araburu Kisetsu no Otome-domo yo (lit. Le Dame della Stagione Selvaggia) by Mari Okada - Studio: Layduce - Genere: Drammatico, Coming-of-Age**\r\n\r\nDa uno studio relativamente piccolo e un'autrice neofita, arriva un nuovo anime scolastico dalla premessa interessante.\r\n\r\nLe ragazze di un club letterario si riuniscono per il loro primo incontro e cercano di rompere il ghiaccio con un po' di botta e risposta. Alla domanda \"che cosa vorresti fare prima di morire?\" una ragazza risponde timidamente \"perdere la verginità\". Da cui parte un viaggio introspettivo e sentimentale per le protagoniste, dove vivranno le gioie e i dolori dell'età confusa tra l'essere bambine e l'essere donne, in un'era dove tutto e niente è tabù. Araburu Kisetsu non è un ecchi, non c'è niente di perverso. Si tratta di un viaggio sentimentale alla ricerca di cosa vuol dire essere adulti.\r\n\r\nhttps://www.youtube.com/watch?v=f-lS_fWGUZE\r\n\r\nData di uscita: 6 Luglio 2019.\r\n\r\n**Nakanohito Genome by Osora Osora - Studio: Silver Link - Genere: Mistero, Dramma, Slice-of-Life**\r\n\r\nTerminiamo con un titolo alquanto bizzarro, che ha suscitato un mio forte interesse solo di recente.\r\n\r\nUn misterioso gioco F2P chiamato Nakanohito Genome ha la nomea di essere un programma maledetto, capace di far scomparire misteriosamente le persone che ci giocano. Appena termina il gioco, infatti, il famoso streamer giapponese Iride Akatsuki viene rapito e portato su una misteriosa isola, assieme agli altri giocatori che hanno terminato il gioco. Qui, un misterioso uomo con indosso una maschera da lama li invita a \"giocare\" ad un gioco nella vita vera: chi vincerà potrà tornare a casa. Il mondo idilliaco e quasi fiabesco nel quale Iride viene scaraventato diventa lentamente sempre più surreale e pericoloso. Riuscirà a salvare la propria vita?\r\n\r\nhttps://www.youtube.com/watch?v=inuhrp9tBYM\r\n\r\nData di uscita: 7 Luglio 2019.\r\n\r\nCi vediamo sabato con gli altri quattro anime, sicuramente più cazzari.","replies":[{"poster":"Apostasis","date":"2019-06-20T19:50:33.591+0000","up_votes":3,"down_votes":1,"body":"Fantastico rivedere questa \"rubrica\"!\nAvevo già nel mirino Dr. Stone e soprattutto Fire Force, mentre non conoscevo gli altri due titoli, onestamente tra questi ultimi solo Araburu Kisetsu ha colto la mia attenzione, almeno a partire dalla sintesi.\nNon vedo l'ora della parte 2!","replies":[]},{"poster":"Ω Hallelujah Ω","date":"2019-06-20T12:40:47.832+0000","up_votes":3,"down_votes":2,"body":"Dr Stone non posso consigliarlo abbastanza, in particolare se certe inconsistenze iniziali del manga vengono risolte. Ottima serie, interessante e creativa.","replies":[]}]}