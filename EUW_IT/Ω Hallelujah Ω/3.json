{"poster":"Ω Hallelujah Ω","date":"2019-05-18T13:30:46.673+0000","title":"Fanfiction Invitational- Season of Dreams: I Vincitori","subforum":"Creazioni della community","embed":{"description":null,"url":"https://vignette.wikia.nocookie.net/leagueoflegends/images/a/a1/Odyssey_2018_Promo_01.jpg/revision/latest?cb=20180913135244","image":null},"up_votes":8,"down_votes":1,"body":"_Anche quest'anno il Fanfiction Invitational arriva al termine. Questa volta il tema ci ha portati attraverso i confini dello spazio con Odyssey, nelle anitche foreste piene di segreti sepolti di Coven, tra le curve dello spazio-tempo con Pulsefire e persino nel caos di un mondo dominato dal Fast Food in Culinary Masters.\r\n\r\nMa al termine del viaggio giunge il momento di incoronare i vincitori di questa edizione, ed il momento è adesso._\r\n\r\n**Al secondo posto, portandoci negli Universi di PROJECT e Pulsefire, c'è [Eterno Ritorno,](https://boards.euw.leagueoflegends.com/it/c/creazioni-della-community-it/N60ZFlAV-contest-a-premifanfiction-invitational-season-of-dreams?comment=0010) di Sahira94.** Con questa storia, Sahira si aggiudica una Skin da 750 RP ed un posto sul podio per la terza volta consecutiva, per quanto non da vincitrice.\r\n\r\nQuesta storia è stata la più popolare tra i partecipanti, ma il voto del giudico in questo caso è stato determinante - perché per la prima volta si è giunti ad uno spareggio. Uno spareggio che ha visto un'altra storia come vincitrice.\r\n\r\n**Al primo posto, ambientata nell'universo di Coven, la storia [Caccia alle Streghe](https://boards.euw.leagueoflegends.com/it/c/creazioni-della-community-it/N60ZFlAV-contest-a-premifanfiction-invitational-season-of-dreams?comment=0014) di sadistichamster vince la Season of Dreams del Fanfiction Invitational.**\r\n\r\nSadistic si assicura una skin da 1350 RP come primo premio ed il titolo di vincitrice (esteso al Placidium.)\r\n\r\nCome sempre, ringrazio tutti i partecipanti: questo contest è una celebrazione della community di questo forum, che può essersi ridotta ma continua a battere. Più tardi posterò un commento contenente i miei pensieri su ogni singola storia sotto forma di mini-recensioni, spiegando anche le mie motivazioni sul voto finale.\r\n\r\nCon questo, si conclude il terzo Fanfiction Invitational. Grazie ancora, e buona fortuna per il futuro.","replies":[{"poster":"Ω Hallelujah Ω","date":"2019-05-19T19:05:57.496+0000","up_votes":5,"down_votes":1,"body":"**Tutte le critiche qui sotto sono scritte con buona fede ed altrettanto buone intenzioni. Qualunque commento è da considerarsi un opinione personale. Chiunque avesse interesse ad approfondire il discorso, può tranquillamente rispondere qui o chiedere in privato.**\n\n****\n\n**Medusa9- Caos a Domicilio:** La scelta di usare un'AU comico è stata coraggiosa, ed ha - almeno in parte- funzionato. Tuttavia i tempi comici di un formato scritto sono ben diversi da quelli di una scena visiva. Persino qualcosa di \"naturalmente\" ilare, come Galio che si schianta nel negozio, ha meno effetto quando è portata sotto forma di parole piuttosto che di immagini. Inoltre c'è una chiara occasione sprecata nel finale, quando si scopre che uno dei destinatari della consegna era....un Ratto gigante, che non fa nemmeno la sua apparizione nonostante la potenziale interazione col pollo.\nNel complesso, la tua idea di una sceneggiatura è buona, ma devi trovare un modo migliore per tradurla in forma scritta. \n\n**Ignotum ITA- La nascita di Khada Jhin:** Ho cercato di trovare un modo per esprimere un parere più neutro su questa storia, ma tutto ciò che posso dire è che non funziona. Intreccio, aspetto tecnico, dialoghi e narrativa: c'è da lavorare su tutto. A tratti diventa assolutamente incomprensibile, e persino nei suoi momento \"migliori\" è difficile prenderla sul serio a causa dell'assurdità di certi dialoghi e descrizioni. Come regole universale, se ti ritrovi costretto a scrivere una prefazione che comincia con \"SPIEGAZIONE PER CHI NON LO HA CAPITO\", la storia deve essere cancellata e riscritta da zero.\n\n**Blehic- Eco di una lezione in montagna:** Se lo scopo di una fanfiction su un AU è quello di mostrare l'universo scelto, la tua ci è sicuramente riuscita. L'intero racconto dipinge un quadro perfetto dell'universo dei Dragonslayer...ma non fa null'altro. Una storia non può solo trasmettere informazioni: deve anche possedere una propria narrativa interna, altrimenti è soltanto un'esposizione.\n\n**Rolochan105- Sangue di Vendetta:** Lo spezzone di un rapporto, che per quanto funzioni da un punto di vista caratteriale potrebbe essere ristrutturato per avere un impatto migliore. In particolare, la rivelazione del finale manca del peso necessario, dato che è costretta in pochissime righe. Da un punto di vista tecnico la tua storia è più che buona ed i personaggi funzionano in questa reinterpretazione. C'è solo da lavorare sulla struttura.\n\n**Madonn4Miella- Meteora:** La narrativa è un processo di movimento. Questa storia, per quanto sia scritta decentemente ed abbia una base particolare, rappresenta un singolo momento, un frammento in un mosaico più grande. La morte può avere impatto solo con una vita dietro, ed è quello che manca a questa storia.\n\n**Sahira94- Eterno Ritorno:**Dal punto di vista di pura scrittura, la migliore tra le storie in questo contest. Tuttavia, il ritmo del racconto è _assolutamente_ atroce, chiaramente a causa delle amputazioni commesse per farla entrare nel limite delle battuta...il che implica un problema ben più grave.\nI limiti non sono una gabbia, sono delle fondamenta: se una storia è troppo lunga per essere adeguatamente adattata in un formato limitato, bisogna allora cambiare la storia - non trucidarla per renderla accettabile. Questo è il motivo per cui il mio voto è stato spostato altrove, che ha portato allo spareggio in favore della vincitrice.  \n\n**KopaLion91- Guerriera:** La più \"sorprendente\" tra le storie che ho letto, ed una delle mie preferite. Scritta in modo piacevole, con un concetto solido, un buon ritmo e progressione. Inoltre utilizzare le KD/A in una chiave così drammatica è stata una scelta azzardata che ha portato ad ottimi risultati.  Unica pecca seria è un grave calo di qualità durante il finale, qualcosa che potrebbe tranquillamente essere scritto nuovamente ed aggiustato per migliorare di molto la storia nel suo complesso; sfortunatamente, questo ha incrinato la mia valutazione complessiva. Considero questo il mio \"secondo posto personale\" del contest.\n\n**SickAnto- Scontro Scarlatto:**_Dance under a paleblood moon._ Una storia avvincente tenuta indietro da una scrittura ancora insicura, che spesso fatica a realizzare la violenza dello scontro stesso e da dialoghi - quelli di Akali in particolare - che suonano goffi e poco convincenti. Tuttavia ha una chiara visione ed immagini decise, che riescono a trasferire le sfumature di una storia che è buona, ma potrebbe essere grande.\n\nCome nota personale distaccata dal contest, il tuo miglioramento quest'anno è stato _colossale._  Continua su questa via e non smettere di lavorare sulla tua forma. Attenderò con ansia i risultati.\n\n**Matteo00- Il simbolo della legge:** La tua storia è scritta correttamente, ma le tue scelte narrative sono state alquanto confusionarie. Sembra mancare un solido filo che colleghi l'intero testo, che sembra andare in troppe direzioni contemporaneamente. Non dubito che tu abbia una visione per l'universo di Mezzogiorno di Fuoco, ma quella visione non è stata qui resa. Una storia della stessa qualità ma incentrata su un solo avvenimento, o su una progressione di avvenimenti, sarebbe un piacere da leggere.\n\n**sadistichamster- Caccia alle Streghe:** Al termine del contesto ho dovuto scegliere quanto valore dare a quello che considero il vero \"tema\" di questo contest, ovvero l'abilità di attirare il lettore verso un universo nuovo, di trascinarlo e portarlo a voler scoprire di più. In virtù di questa scelta ho assegnato il mio voto alla tua storia, perché nonostante non la consideri il miglior lavoro qui presente da un punto di vista tecnico, è quella che più di ogni altra ha sviluppato interesse per l'AU scelto, Coven. I personaggi sono a loro agio in queste nuove _pelli,_ una storia più grande del mondo viene accennata, ma non forzata sul lettore, e la scena d'azione è nel suo complesso creativa e ben strutturata. Pur non avendo eccelso sotto altri aspetti Caccia alle Streghe non ha presentato gravi lacune, ed è per questo che la ritengo la più **completa**, e la degna vincitrice della Season of Dreams.","replies":[]},{"poster":"Sahira94","date":"2019-05-22T15:40:31.533+0000","up_votes":2,"down_votes":1,"body":"https://imgur.com/gO5hC9I\nCongratulazioni a Sadistic e mannaggia al pacing che ogni volta mi frega in questi contest così xD\nAlla prossima :D","replies":[]},{"poster":"sadistichamster","date":"2019-05-20T19:21:02.535+0000","up_votes":2,"down_votes":1,"body":"Disguidi tecnici risolti!\nInnanzitutto voglio ringraziarti per questa possibilità, è un piacere mettersi alla prova al di fuori della Landa.\nhttps://imgur.com/MtVl95R","replies":[]},{"poster":"sadistichamster","date":"2019-05-20T19:21:38.598+0000","up_votes":1,"down_votes":0,"body":"[](https://imgur.com/MtVl95R)","replies":[]}]}