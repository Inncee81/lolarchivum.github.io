{"poster":"ThyDeception","date":"2019-08-01T07:28:26.513+0000","title":"Tentativo di riconnessione + crash della connessione","subforum":"Aiuto e supporto","up_votes":2,"down_votes":0,"body":"Carissimi, buongiorno a tutti. Scrivo qui, perché ormai ho perso le speranze per poter risolvere il mio problema. Il problema è \"Tentativo di riconnessione...\" + crash dell'intera connessione + impossibilità di rientrare in game se non dopo (giuro!) almeno venti-venticinque minuti. \r\nPremetto che, con la connessione di Torino, in cavo Ethernet e accanto al modem, non ho mai avuto problemi di connessione con League of Legends.\r\nOra che invece sono in Puglia, a casa, da circa due mesi ho lo stesso problema, che sembra impossibile da risolvere. Gioco in wifi perché mi è impossibile stare attaccato col cavo: tuttavia qui ho sempre giocato in wifi, a qualsiasi gioco, anche a League, e non ho mai avuto veri e propri problemi. Quello che accade è inaspettato e senza sintomi e preavvisi: durante una qualsiasi partita, con ping che oscilla tra il 50 e il 70, improvvisamente il mio personaggio si blocca, vedo tutti gli altri muoversi, poi la scritta \"Tentativo di riconnessione...\"; non c'è verso di far funzionare di nuovo il gioco, mi salta la connessione in tutta la casa e anche ripristinando la connessione, il gioco continua a tenermi fuori dalla partita, dandomi continui errori in fase di login o facendomi entrare e dandomi lo stesso problema di riconnessione in partita.\r\nHo già mandato dei ticket alla Riot e ho già parlato con Telecom: dalla Telecom mi dicono che la linea è a posto, che forse è il WiFi ad essere intasato, ma il problema è che tutto il resto (YouTube, Facebook ecc) funzionano normalmente in wifi, e soprattutto io ho sempre giocato qui in Wi-Fi.\r\nRiot da suo lato continua a darmi suggerimenti che non hanno fatto altro che illudermi: a parte il scontato \"prova via cavo\", quando ho detto loro per almeno cinque volte che non sarebbe una soluzione, dato che qui non posso utilizzalo, mi hanno fatto scaricare lo strumento Hextech Repair, mi hanno detto che a loro risulta una perdita di pacchetti dati e continuano a richiedermi file tracert per ripetere le stesse cose.\r\nOrmai non riesco più a giocare con serenità, perché se, per esempio, due o tre game filano liscio, so che prima o poi sarò disconnesso senza possibilità di ricominciare la partita, dando anche problemi agli amici con cui gioco, lasciandoli in quattro.\r\nSto iniziando a pensare che non sia né un problema di connessione, né di Riot o di gioco, ma una via di mezzo. È possibile che sia un problema del mio PC, di configurazione della mia scheda di rete che magari non riesce più ad essere \"in sintonia\" con il modem/ con la connessione che ho qui in Puglia?\r\nRingrazio in anticipo chiunque risponderà e si dimostrerà utile.\r\nPer sdrammatizzare, vi dico che \"se sei forte sali\" in questo caso non è la soluzione, perché non ho ancora cominciato le ranked e l'unica cosa che mi sale è la voglia di dare fuoco a PC, modem e server Riot.\r\nGrazie in anticipo, vvb.","replies":[{"poster":"Sichelgaita","date":"2019-08-01T08:06:41.802+0000","up_votes":2,"down_votes":0,"body":"Sono in Puglia e ho il tuo stesso problema , da 4 giorni NON RISOLTO. \nieri ho messo il cavo lan ed idem non è cambiato nulla. Apparte squottare una stanza non mia... \nDal supporto mi hanno risposto in 3 operatori ognuno dicendo la sua.. seguendo le loro istruzioni mi si era bloccato tutto il pc, ho resettato tutto a com'era con la difficoltà che può avere un NON INFORMATICO che non sa usare il pc. ... adesso non posso giocare.. \nho perso i privilegi del tiket arcade, ero a 128 punti su 160 e 200 per ottenere i 10 punti prestigio delle missioni, e ho preso 5 volte disertore e persi quasi 20 puntilega..","replies":[]}]}