{"poster":"SickAnto","date":"2020-01-28T10:52:15.028+0000","title":"It's High Moon","subforum":"Creazioni della community","up_votes":7,"down_votes":1,"body":"Una giornata come le altre nel dannato West per la cacciatrice di demoni e diavoli. Una giornata calda e afosa, non che a lei faccia tanta differenza. Cavalca l'amica Virtù dirigendosi verso la prossima città dove spera di potersi fermare e trovare qualche informazione su Hecarim. Quel dannato centauro infernale le è sfuggito finora sempre, ma non vuole di certo arrendersi. No, è decisa a trovarlo ed eliminarlo.\r\n\r\nIl viaggio che sta facendo nell'arido deserto non succede nulla, è tutto calmo, finché...\r\n\r\n\"E-ehy! Lasciami in pace!\"\r\n\r\nSente esclamare. Poi si vede arrivare all'improvviso un ragazzo con una strana armatura, volarle contro e non fa in tempo a evitarlo; si schianta contro di lei e la fa cadere da cavallo. Durante la caduta, che appare più lunga del normale, sente anche degli spari. Ha pure una strana sensazione. Quando atterra, fa un pesante tonfo che rompe della legna e alla fine arriva in acqua. Ha una certa difficoltà nel nuotare dato il suo peso e quel che sembra una forte corrente. Possibile sia in mare? Non sa nemmeno come abbia fatto ad arrivarci. Si sforza a trovare e raggiungere la terraferma che ci riesce con non poca fatica. Si strascina sulla riva e sputa un po' di acqua salata. Poi prendere il suo cappello che le era sfuggito durante la caduta e si guarda intorno.\r\n\r\nNon conosce per niente questo posto, anche se le strutture sono familiari. Sembra stare in una cittadina del vecchio West, ma con particolari dettagli come ad esempio edifici che sembrano navi o una specie di mostri marini, così crede: ha solo sentito parlare die queste cose da parte dei suoi creatori, mentre poteva sentire quando la stavano costruendo. Però capisce che alcuni siano dei Bordelli o Saloni o entrambe le cose. Agita il cappello, se lo sistema sulla testa e nota che è improvvisamente notte. \"Strano, davvero strano.\" Commenta confusa e continua a guardarsi intorno. Decide di fischiare per chiamare Virtù ma nulla accade se non un inquietante silenzio. Fa per andare a cercare se qualcuno che possa aiutarla a capire dove diamine sia finita, ma non fa neanche un passo che viene presa per la caviglia “I morti non parlano.” Sente una voce femminile ma disturbata da qualcosa e subito dopo viene trascinata violentemente di nuovo in acqua. \"Ma che-?!\"\r\n\r\nQualcosa dalla forza inaudita la sta portando in profondità. Decide allora di utilizzare la sua massima potenza per scappare da lì. Chiude gli occhi dorati, trattiene il respiro, nonostante sia una simulazione di esso, braccia che si allargano con le mani aperte. Una luce, dalla luminosità abbagliante che ricorda il Paradiso, coi suoi cori melodici che le sussurrano nelle orecchie, inizia a circondarla. Il mantello cambia forma, si creano delle piume bianche a ricordare la purezza di ciò che erano la sua attuale fonte vitale, alludendo alle loro ali. Apre lentamente gli occhi, anch’essi luminosi, mani che si chiudono in pugni e come a imitare un montate contro l’acqua, si slancia velocemente verso l'alto quasi stesse prendendo il volo. Esce quindi per la seconda volta dall'acqua, atterra maestosamente, ritornando come prima e cerca il proprio arco. Sfortunatamente, sembra non esserci. \"Beh...non è la prima volta che combatto senza...mi arrangerò.\" Dice, controllandosi la tasca del fodero, confermando che c’è almeno la pistola, anche se bagnata e si prepara all'arrivo dell'improvviso nemico.\r\n\r\nVede fuoriuscire lentamente prima un cappello simile al suo, poi il volto dove spiccano gli occhi violacei luminosi e il trucco sciolto. Appena arriva a riva non le sfugge lo sguardo nell'arma inusuale. Sembra una spada ricurva. \"A quanto pare il mio obiettivo ha dei poteri particolari. Odio quando non mi dicono tutti i dettagli...\" Esclama quel che sembra una donna dalla voce poco profonda, stavolta senza essere disturbata da quel suono in sottofondo come prima. Sarà per via dell’acqua. Un momento, si può parlare sott'acqua? Ashe è comunque confusa e aggrotta la fronte. \"..che?\"\r\n\r\nLa sconosciuta, nemmeno da spiegazioni che scatta velocemente verso di lei pronta ad attaccarla con un fendente, Ashe però è pronta e para il colpo con le braccia di metallo. Ne approfitta per bloccarle l'arma, afferrarla per il braccio e scagliarla contro alcune casse di legno. Si spaccano e la danneggiano. Normalmente una persona si farebbe un po’ male. Però non le pare una persona comune; beh parla sott’acqua, questo è già strano. La donna si rialza ferita e sputa un po' di sangue prima di commentare. \"Hai anche delle protesi...interessante...dovrò farmi pagare di più quando porterò la tua testa.\" Commenta con un certo tono infastidito. Ashe ancora non capisce il perché è cacciata da qualcuno, di solito è il contrario.\r\n\r\n\"Senti...penso ci sia stato un malinteso...\" Commenta cercando di far ragionare la donna, che ignora il suo commento e riprende ad attaccarla. Lei si difende ancora e contrattacca con un montante allo stomaco della donna che si piega per il dolore. \"Non è mia intenzione uccidere un'umana.\" Cerca ancora di evitare lo scontro; la donna ringhia e sputa ancora alzando lo sguardo furiosa. \"Parli come se tu non lo fossi.\" Cerca di attaccarla di nuovo con la lama che mira al collo. \"Infatti è così.\" Commenta Ashe, seria, per poi fermare la lama con l'avambraccio sinistro. Chiude in pugno la mano destra e sferra un rapido colpo al volto della donna, che cade a terra.\r\n\r\n\"Sono un angelo.\"\r\n\r\nEsclama lei, per poi andare a estrarre la pistola, mentre vede la donna, inginocchiata che fa peso sull’arma per stare in equilibrio. Stavolta è proprio la donna a rimanere confusa. \"Che diamine stai blaterando?\" Domanda mentre sta ritirando l'arma. \"Eppure te ne sarai accorta, quando mi hai afferrata alla caviglia.\" Lei scuote la testa, incredula. \"Avrai anche protesi delle gambe...\" \"Oh certo, sono una mortale con un corpo senza organi o altro di umano.\" Ci scherza sopra Ashe, nonostante rimanga seria in volto. \"Menti...\" Continua a non crederci, dunque l'angelo sospira, per poi alzare la maglia. \"E-ehi! Che fai...?!\" Dice la donna con un certo rossore al viso. \"Come puoi vedere, sebbene ho un lineamento e caratteristiche femminile, il mio corpo è fatto totalmente di metallo.” Infatti è così, la donna guarda incredula che sotto le vesti ha un corpo metallico e spalanca gli occhi. “Cosa impossibile per un umano.\" Abbassa la maglia e si sistema. \"...non mi hanno nemmeno informata di questo...\" \"Perché non sono io quella che cerchi, Miss.\" Sorride, posa la pistola e allunga la mano come per volerla stringere. \"Ricominciamo e dimentichiamo la dispiacevole avventura. Piacere, sono Ashe, cacciatrice di diavoli e demoni.\" La donna non sembra molto fiduciosa in quelle parole, ma fa un grosso respiro e stringe la mano riluttante per poi pronunciare il suo nome. \r\n\"Diana...\"\r\n\r\n\"Diana, carino.\" Stretta la mano la ritira e la mette ai fianchi. \"Allora, potrei sapere dove diamine mi trovo? In un momento ero nel bel vecchio West soltanto caldo e arido. Con normali strutture, un po’ inquietanti e senza navi, senza l’acqua salata e senza mostri. Cioè, di mostri ce ne sono ma non come quelli che vedo qui. Dove sono stata catapultata...in un modo o nell’altro…\" Diana è ancora confusa, quasi stordita. \"Il vecchio che-? No, lasciamo perdere...siamo a Bilgewater, uno dei più loschi territori di questo mondo.\" Ashe rimane sorpresa dal non conoscere il luogo. \"Bilge…water?\" Socchiude gli occhi e si guarda intorno. \"Eppure pensavo di essere...bah.\" Sbuffa e congiunge le mani con un largo sorriso a chiedere cortesemente. \"Potresti aiutarmi a ritornare dov'ero? Onestamente mi sento persa.\" Diana non sembra molto volenterosa e infatti pronuncia un secco. \"No.\"\r\n\r\n\"Oh andiamo! Ci divertiremo insieme!\" Cerca ancora di convincerla ad aiutarla. La donna gira gli occhi verso l’alto e inizia ad allontanarsi noncurante di Ashe. \"Ho di meglio da fare, sai, caccio anch'io come puoi aver capito.\" L'angelo non demorde e decide di seguirla. \"D'accordo, ti aiuterò ma in cambio dovrai riportarmi nella strada giusta!\"\r\n\r\n\"Scordatelo.\" \"E andiamo!\" Continuano a battibeccare per tutto il resto della nottata.\r\n\r\nE' alta la Luna in mezzo al cielo, unica testimone del loro particolare incontro.\r\n\r\n________\r\n\r\n\r\nhttps://i.imgur.com/Mrmv2Cs.jpg\r\n\r\nEcco qui, una mia storia conservata da quando era uscita HN Ashe, scritta perché ho avuto tanto hype per essa. Ora mi è passata, ma volevo condividere lo stesso questa storia, inoltre condivido con voi la pagina di [Sahira](https://www.facebook.com/SahiraCArt/), artista dell'immagine da me richiesta.\r\nSe avete domande, consigli o altro scrivete pure. :)\r\nDetto questo, spero di portare altro di universi diversi o di quello canonico ~~e continuare la storia principale~~.\r\n\r\nCi si vede.","replies":[{"poster":"Domanda","date":"2020-01-28T16:13:36.249+0000","up_votes":2,"down_votes":0,"body":"OMG what a grat job!! E' stata una coccola dopo una giornata difficile! Non vedo l'ora di rileggere altro!\n{{sticker:sg-lux}}","replies":[{"poster":"SickAnto","date":"2020-01-28T16:41:23.878+0000","up_votes":1,"down_votes":0,"body":"Grazie mille, vedrò cosa mi invento in futuro.","replies":[]}]}]}