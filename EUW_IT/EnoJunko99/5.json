{"poster":"EnoJunko99","date":"2019-02-28T09:26:59.716+0000","title":"Duello a lunga gittata - racconto originale (9, giorno 8)","subforum":"Creazioni della community","up_votes":1,"down_votes":2,"body":"Erano rimasti solo loro due a combattere. Da un lato il cecchino di Piltover, dall'altro il virtuoso. Stare fermi voleva dire essere annientati e questo incideva fortemente sulla precisione dei colpi. I muri non davano riparo dalla furia esplosiva degli spari. \n\nLa tensione si sentiva come un oceano sopra la testa dei due sfidanti. Jhin era innaturalmente calmo, quasi divertito. Sapeva che era questione di tempo prima che Caitlyn cadesse su una delle sue mine e lo stesso valeva per lui. Così tra scatti, corse e spari si venne a creare una danza distruttiva.\n\nIl fucile della ragazza non poteva competere in potenza con quello del rivale, ma non aveva avversari in quanto a precisione e gittata. Le bastava fare qualche passo indietro, uscire dal suo raggio d'azione e sparare il colpo decisivo.\n\nAppena fuori dalla portata del nemico lo sceriffo cadde in una delle trappole di loto  dello ioniano. Pochi istanti, un esplosione e infine silenzio. Jhin era soddisfatto del suo concerto e con fare sbeffeggiante si volto verso la sua base per fare un bell'inchino. In quel momento dal fumo diradato uscì la figura  di Caitlyn, ferita ma tenace, con il fucile puntato.\n\nEra stata una lunga battaglia, ma la giovane ce l'aveva fatta. Facendo attenzione a non pestare altri esplosivi si diresse verso la sua squadra, che l'accolse esultando.\n\n\n\nMi sono divertito a scrivere questo racconto, nonostante i 35 minuti a disposizione… Sono molto soddisfatto del risultato.\n\n","replies":[{"poster":"EnoJunko99","date":"2019-03-01T08:36:39.751+0000","up_votes":1,"down_votes":0,"body":"Il racconto di oggi non verrà pubblicato","replies":[]},{"poster":"Ignotum ITA","date":"2019-02-28T14:00:09.706+0000","up_votes":1,"down_votes":0,"body":"Per fare un racconto, non ci vogliono 35 minuti, ma ore e ore.","replies":[{"poster":"EnoJunko99","date":"2019-02-28T14:48:18.591+0000","up_votes":1,"down_votes":0,"body":"Quello è il tempo che avevo oggi.","replies":[]}]},{"poster":"HaIIeIujah","date":"2019-02-28T10:34:31.765+0000","up_votes":1,"down_votes":0,"body":"\"Duello a lunga gittata\" ha certe implicazioni, almeno nella mia mente.\n\nI duelli tra cecchini sono caratterizzati da lunghe attese, tensione, rapporto tra predatore e preda. Un'istante di distrazione che implica morte istantanea. Questo \"racconto\" ha tre problemi.\n\n1. E' _troppo_ breve. Non parlo soltanto di battute, ma di ritmo, la velocità con cui è espresso. Troppe cose date sottintese, troppi dettagli dati per scontati, ed un narratore talmente spassionato da strappare qualunque atmosfera tu avessi cercato di creare, in particolare nelle due righe del finale che sono assolutamente fuori luogo.\n\n2. E' una sparatoria, non un duello a lunga gittata. Il che non vuol dire che non si possa creare un racconto interessante ed emotivamente potente comunque, ma non funziona da un punto di vista *pratico.* Caitlyn che sta correndo *fuori* dalla gittata di Jhin per portare a segno il colpo? Le trappole che sono già state piazzate prima - implicando che entrambi avessero una vaga idea della posizione del nemico, ma come è possibile? Se lo avesse fatto soltanto uno dei due, sarebbe stata un imboscata. Entrambi...significa che siano state piazzate durante il duello, il che ovviamente non ha senso in-universe.\n\n3. La squadra alla fine. Suonerà strano che questo sia un punto di critica, ma è difficile spiegare pienamente quanto danno faccia per la storia quella semplice menzione.\nPrimo, implica all'ultimo secondo possibile che ci fossero altri personaggi mai nominati fino ad allora.\nSecondo, implica che quei personaggi siano rimasti a guardare senza intervenire in alcun modo, nemmeno con un fuoco di soppressione, il che *sarebbe accettabile* e giustificabile se fosse stato spiegato o nominato in un qualunque modo. Anche soltanto con un riferimento al fatto che fossero inchiodati dalle trappole.\nTerzo, \"la accolse esultando\" è un modo terribile per finire la storia.\n\nIn definitiva sono confuso dal fatto che tu sia soddisfatto da questo, considerato che escludendo il \"messaggio agli afk\" - che non considero un racconto - penso che questo sai di gran lunga il peggiore che hai pubblicato finora.\n","replies":[{"poster":"EnoJunko99","date":"2019-02-28T14:44:49.364+0000","up_votes":1,"down_votes":0,"body":"Il punto di vista del racconto non è in universe, bensì si vuole raccontare un 1v1 in game da un punto di vista interno al gioco. In universe ovviamente ci sono le varie contraddizioni e stranezza che hai elencato, ma in game ci si prepara la linea  piazzando le trappole e lo scontro non può essere teso e statico come nella realtà. Penso che una linea Cait Jhin si pochi a morte. Non puoi stare fermo, ma muoverti sempre per evitare gli skillshots e rispondere a tempo.\nHo intenzionalmente iniziato la storia nel mezzo dello scontro, quando le trappole sono state piazzate e c è già stato il fight grosso, dove i compagni di squadra dei tiratore sono morti. Per questo non possono agire nello scontro, in attesa di respwn.\nIl finale l ho dovuto scrivere di fretta prima di scappare in università, dato che oggi non sarò a casa fino a tarda sera. Era già nelle mie intenzioni cambiarlo il prima possibile. In generale il testo non mi dispiace così com è, ovviamente se letto in questa chiave.\nMessaggio agli afk era così brutto?\nSpero di aver risposto adeguatamente alle tue domande e ti invito a rileggerlo, se non lo hai fatto, in questa chiave di lettura. \nAvevo scritto una spiegazione più dettagliata, ma il mio stupido dito ha premuto cancella. Ora l ho tagliato per dimostrare fedeltà alla causa degli assassini e ottenere la lama celata.","replies":[]}]}]}