{"poster":"Ræfr","date":"2019-11-03T17:13:14.581+0000","title":"Fate attenzione a chi vi contatta!","subforum":"Discussioni generali","up_votes":4,"down_votes":0,"body":"Buongiorno, buonpomeriggio o buonasera. \nÉ la prima volta che inizio una discussione con questo profilo, e fortunatamente con il mio vecchio account non è stato necessario iniziarne troppe, ma tralasciando questo vi voglio parlare di un problema che personalmente reputo abbastanza serio. \nPiccola premessa, mi scuso in anticipo se questo messaggio risulterà parecchio esaustivo, ma vorrei che più persone ne vengano a conoscienza e magari, chissà, che anche il team apposito se ne accorga.\nDunque, ciò di cui vi voglio parlare sicuramente non sarà una novità e non riguarda me personalmente, bensì di un mio amico (Ciglione 2) il quale è stato contattato da un evocatore di nome **Yasuo**.\nSuddetto evocatore si è presentato offrendo a Ciglione un link il quale citava che la Riot Games stava regalando skin a tutti i giocatori. Fortunatamente il mio amico non è, scusate il francesismo, un fesso, e non si è fatto abbindolare, ma il problema è proprio questo.\nGli ho chiesto comunque di aprire il link per vedere cosa succedeva, e Google stesso sconsigliava la visita di quel sito definendolo \"ingannevole\". Ovviamente non l'ho fatto andare oltre onde evitare virus o problemi di altro tipo.\nPerché dicevo appunto che il problema era proprio questo? Perché non tutti, nonostante l'avvertenza di _League of Legends_ stesso con l'apertura di link esterni, hanno l'intelligenza (ovviamente non è un insulto) e il buon senso di stare alla larga da siti simili, e accecati dalla gola ci si fiondano per poi rimanere fregati. E ne conosco di gente simile.\nIl sito linkato dal signor Yasuo avrebbe potuto benissimo indurre i player a immettere le proprie credenziali all'interno di determinati campi spacciandoli come obbligatori per ottenere suddette skin, e il resto vien da sé. Ed è triste sapere non tanto che ci siano persone che non posseggono il buon senso cui sopra per comprendere determinate circostanze perché quello si apprende col tempo e con l'esperienza, bensì è triste sapere che ci siano persone che approfittano di queste debolezze nel 2019, e per di più in un gioco simile.\nOltre che ridicolo, lo reputo anche scandaloso, e mi farebbe piacere che si prendessero provvedimenti seri come ad esempio il ban di queste persone, e di conseguenza vorrei che chiunque venga contattato da simili player lo faccia subito presente in modo tale da tutelare più persone possibili e a migliorare la community stessa.\nPenso di aver detto tutto, vi ringrazio per l'attenzione e spero vivamente che ~~le divinità~~ la Riot faccia qualcosa in merito, perché evidentemente un solo messaggio di avvertenza non basta.\nPeace~\n\n\n{{champion:103}} &lt;3\n\n\n_EDIT DI FLOPPYZ: Rimosso nome dell'evocatore, perché il name&amp;&amp;shame è vietato._","replies":[{"poster":"Ciglione 2","date":"2019-11-03T17:17:37.851+0000","up_votes":1,"down_votes":0,"body":"Ty &lt;3","replies":[]},{"poster":"Sexy Win","date":"2019-11-03T17:54:26.624+0000","up_votes":1,"down_votes":1,"body":"Anche solamente aprendo il link si possono ottenere informazioni quali l'ip","replies":[]}]}