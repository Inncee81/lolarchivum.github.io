{"poster":"MWolf","date":"2015-07-08T10:22:22.834+0000","title":"Grossi guai a Ionia.","subforum":"Creazioni della community","up_votes":6,"down_votes":3,"body":"&ldquo;Dannazione!&rdquo; impreco fra me e me. Le guardie mi stanno inseguendo e non sembrano minimamente intenzionate a mollare. Non posso biasimarle, &egrave; il loro lavoro. Anche se, ironicamente, non posso definirmi una fuorilegge. Pensa. Cosa posso fare per seminarle? Ci sono strade, in questa citt&agrave;, che mi permetterebbero di fuggire?  Combattere potrebbe essere un&rsquo;opzione, ma non voglio uccidere nessuno. Non posso infrangere il mio giuramento. Non di nuovo. Una freccia mi passa a un nulla dall&rsquo;orecchio. Impreco di nuovo. Se potessi, o meglio, volessi girarmi su di loro, non durerebbero pi&ugrave; di qualche secondo. Se fossi ancora in guerra, probabilmente non ci metterei nulla a scegliere fra la mia vita e la loro. Poi mi rendo conto di dove sono. Imbocco una stradina laterale e sbuco subito dopo nel mercato cittadino. Finalmente una gioia, la confusione coprir&agrave; la mia fuga. Nonostante il fiatone, sfreccio fra le botteghe e fra i banchi di merce, mentre le guardie inciampano sul legno e sulle mercanzie delle bancarelle che ho rovesciato. Forse torner&ograve; per ripagare i danni agli abitanti. Uno dei contadini intravede una ciocca dei miei capelli da sotto il cappuccio e sento un bastone roteare. Forse non lo far&ograve;. Con un calcio convinco l&rsquo;uomo a non seguirmi, e finalmente esco dal villaggio, entrando nella foresta. Nessuno mi seguir&agrave; l&igrave;. Tutti hanno paura di ladri, banditi e fuorilegge vari, per non parlare delle varie bestie feroci che la infestano. Almeno, cos&igrave; credono loro. Se sapessero che in realt&agrave; le voci su questo bosco sono state messe in giro da un gruppo di ciarlatani, credo che brucerebbero tutti gli alberi pur di prendermi.  La sacca mi rallenta un po&rsquo;, anche se non mi interessa molto se si impiglia fra i rami e mi costringe a camminare con attenzione. Finalmente, giungo al mio nascondiglio. E&rsquo; finita, almeno per ora. Mi basta spostare un minimo delle fronde per rivelare una caverna, abbastanza alta da permettermi di stare in piedi e abbastanza larga da non farmi sentire un&rsquo;odiosa sensazione claustrofobica. Le mie cose sono messe in ordine in un angolo della caverna: borracce d&rsquo;acqua, provviste, una scatola con il minimo indispensabile per le medicazioni e soprattutto, la mia arma. Non la porto con me perch&eacute; e troppo riconoscibile e mi rallenta troppo, e, anche se lasciarla qui non ha molto senso, conto di riuscire ad evitare le battaglie. Prendo una delle borracce, ma mi accorgo che &egrave; vuota. Una rapida ispezione mi conferma che devo fare scorta d&rsquo;acqua. Lentamente, mi incammino verso il lago. Adoro quel posto. Nonostante siamo in piena estate, spira sempre una brezza rinfrescante e l&rsquo;ombra dei tanti alberi che lo circondano &egrave; il posto ideale per godersela . Ci vogliono venti minuti buoni per arrivare, ma quando arrivo, sento il mio cuore esultare: peschi selvatici circondano il lago, carichi di frutti rosati, mentre sulle rive giunchi, ninfee e altre piante acquatiche la fanno da padrone. Riempio le borracce, poi mi stendo all&rsquo;ombra di un albero. E&rsquo; solo quando mi fermo che inizio veramente a pensare. Cosa diamine sta succedendo a Ionia? Perch&eacute; la gente ha paura? E soprattutto, perch&eacute; la gente mi d&agrave; la caccia? Capisco l&rsquo;odio che Ionia prova verso di me, ma entrare nella Lega come campione ti fornisce l&rsquo;immunit&agrave; diplomatica completa, quindi anche solo darmi fastidio attirerebbe le ire della Lega. E nessuno vuole mettersi contro evocatori capaci di distruggere intere citt&agrave; in un paio di minuti. A proposito della Lega, inizio a preoccuparmi. E&rsquo; quasi una settimana che non vengo evocata ed &egrave; strano, per me. Non dico di essere estremamente popolare, ma non essere evocata dalla Lega per pi&ugrave; di quarantott&rsquo;ore non  mi &egrave; mai successo. Mi alzo e pur di non pensare al peggio mi costringo a fare un bagno. Non &egrave; la cosa pi&ugrave; intelligente da fare, soprattutto considerando che mezza Ionia mi vuole morta e l&rsquo;altra met&agrave; sepolta. Ma l&rsquo;afa e i miei pensieri mi impediscono di stare tranquilla, e altro stress &egrave; in cima alla mia lista di cose da evitare,  insieme alla morte, all'essere catturata e a Yasuo. Mentre mi immergo, penso a lui: nonostante gli abbia giurato solennemente di non aver ucciso il suo maestro, non riesce a credermi  e cerca ancora di provare che sia io. Beh, almeno non mi sta cercando per uccidermi, quindi FORSE scende di posto nella mia lista. L&rsquo;acqua appiccica i miei capelli alla faccia, e quando salgo perdo due minuti buoni a toglierli dagli occhi. Il fatto che siano bianchi non mi aiuta a sopravvivere. Uso la pezza nascosta in un tronco per asciugarmi, mentre dovr&ograve; aspettare che i capelli si asciughino da soli. Mi rivesto, prendo le borracce e torno al mio rifugio. E&rsquo; pomeriggio inoltrato ormai, quindi mangio qualcosa per calmare lo stomaco. Prendo la mia spada e la ammiro:  lo strano materiale di cui &egrave; fatta sembra quasi dare forza alle rune verdi incise sulla lama, che sembrano risplendere di luce propria e che mi permettono di &ldquo;estrarre la forza della mia anima per usarla in combattimento&rdquo;, almeno secondo il comando Noxiano. Quasi mi sembra di essere ancora nella mia tenda, prima di una battaglia, ad ammirare lo spadone runico. La mia mano passa sulla spaccatura, i ricordi si interrompono e riscopro chi sono: Riven, l&rsquo;esiliata.\n**DISCLAIMER: avevo in testa questa storia da un po&#039;, praticamente da gennaio, ma ho deciso di scriverla solo ora un po&#039; per paura, un po&#039; per noia. Aspetto il feedback per vedere se vi piace o meno, spero in qualche consiglio utile. **\n\nEcco una raccolta di tutte le fan- fic sul forum:[**La Biblioteca**](http://boards.euw.leagueoflegends.com/it/c/creazioni-della-community-it/dvvixXez-piccola-biblioteca-alessandrina)\n\n[Cpt 2:Incubi e ricordi](http://boards.euw.leagueoflegends.com/it/c/creazioni-della-community-it/AthxIQa9-cpt-2incubi-e-ricordi)\n[Cpt 3: Alleanze](http://boards.euw.leagueoflegends.com/it/c/creazioni-della-community-it/lia7TUR1-cpt-3-alleanze)\n","replies":[{"poster":"UnluckyShraZ","date":"2015-07-25T01:31:43.749+0000","up_votes":1,"down_votes":0,"body":"Bravo :) \nUnico consiglio, stacca ogni tanto anche graficamente/visivamente, aiuta di molto la scorrevolezza :) Legger√≤ anche gli altri episodi <3","replies":[]},{"poster":"Lightning ff","date":"2015-07-09T23:26:52.716+0000","up_votes":1,"down_votes":0,"body":"Bella dovresti continuare\nP.s. Stacca un po le frasi","replies":[]},{"poster":"Giggi1630","date":"2015-07-09T11:28:48.298+0000","up_votes":1,"down_votes":0,"body":"Bravoh{{champion:201}} {{item:3040}}","replies":[{"poster":"Giggi1630","date":"2015-07-09T11:28:47.929+0000","up_votes":1,"down_votes":0,"body":"Bella storia comunque XD","replies":[]}]},{"poster":"MickMuose","date":"2015-07-08T13:51:30.437+0000","up_votes":1,"down_votes":5,"body":"lasca uno comentto","replies":[]},{"poster":"MickMuose","date":"2015-07-08T13:48:56.471+0000","up_votes":1,"down_votes":5,"body":"yu si cie ai moltta raggione","replies":[]},{"poster":"MickMuose","date":"2015-07-08T13:47:47.410+0000","up_votes":1,"down_votes":5,"body":"hai molta raggione","replies":[]}]}