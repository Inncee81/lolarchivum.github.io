{"poster":"Kumaruchan","date":"2016-10-16T16:30:12.979+0000","title":"[Champion Spotlight] Tyto, Il Custode della Visione/ The Visionkeer","subforum":"Creazioni della community","embed":{"description":null,"url":"https://67.media.tumblr.com/56d5bddffe99a780578620c0a44b8f3d/tumblr_of5esaKTwW1vzj7ero1_1280.png","image":null},"up_votes":57,"down_votes":6,"body":"Tyto è il Custode della Visione, un guardiano scelto per proteggere gli abitanti e i tesori del Leggendario Bosco Antico. Impugnando il potere della Runa della Luce e l’arco tramandatogli da suo padre, Tyto governa l’accesso e il passaggio alla dimensione silvana, difendendo il Bosco dalle ombre e da coloro che desiderano sfruttarlo per i loro scopi. Avidi banditi o cultori delle tenebre, lo sguardo del Custode li sorveglia tutti.\nBenvenuti alla “vetrina campioni” dedicata a Tyto, il Custode della Visione. È passato un po’ di tempo da quando ho presentato alla community il concept di Tyto, non avendo le competenze per creare per lui un kit adatto al suo ruolo e al suo background ho chiesto a tutti voi di dire la vostra sulle future abilità del Custode. Molti hanno contribuito con le proprie idee e per questo vi ringrazio. Alla fine ho conosciuto un giocatore che si è subito dimostrato interessato al progetto e a collaborare con me per la creazione del kit di Tyto, Shin Tera, oltra ad avermi aiutato moltissimo a dare vita, per quanto possibile, al Custode della Visione si è dimostrato un collega disponibile con cui è stato un piacere lavorare e con cui continuerò a lavorare per proporvi altri campioni, quindi è anche grazie a lui se state leggendo questo post.\n\nTroverete il kit di Tyto qui sotto, seguito dal kit completo (con valori e statistiche) e per chi è interessato a scoprire proprio tutto sul Custode in fondo troverete la sua biografia completa seguita da suo color text. Sentitevi liberi di fare qualunque domanda a di chiederci qualunque cosa nei commenti. Io e Shin abbiamo intenzione di portare, qui sul forum, altri campioni di nostra invenzione, diteci cosa ne pensate. Cominciamo ^^\n\nConcept art, Character design, ideazione lore: Kumaruchan\nLore e color text Writer, Gameplay design: Shin Tera\n\n----------------------------------------------------------------------------------------\n\n**TYTO- IL CUSTODE DELLA VISIONE / THE VISIONKEEPER\nRUOLO: Support a distanza**\n\nhttps://cdna.artstation.com/p/assets/images/images/003/556/254/large/kumaru-chan-tyto-color-2.jpg?1474980035\n\n**Passiva**: Custode della Luce\n-Visione del Guardiano: Dopo qualche secondi fermo e fuori dal combattimento, la visione di Tyto comincia ad aumentare.\n\n-Luminescenza: Tyto concentra lentamente la sua attenzione sui suoi avversari. Dopo X secondi nel campo visivo di Tyto, i Campioni nemici diventano luminescenti per Y secondi. Tyto e i suoi alleati ricevono un piccolo bonus di velocità di movimento verso bersagli luminescenti.\n\nLe ward piazzate da Tyto contano come parte del suo campo visivo per Luminescenza.\nÈ presente una piccola icona visibile solo a Tyto sulle sue ward per identificarle.\n\nhttps://66.media.tumblr.com/1cb76e8ed1dca02f3cba8169317f53e1/tumblr_of5ekcdXli1vzj7ero3_1280.png\n\n**Q**: Salva Cercatrice\nTyto scaglia una salva di tre frecce in una direzione infliggendo danno magico ai nemici colpiti. Se un nemico luminescente è presente nel raggio, le frecce convergono su di lui infliggendo danno magico bonus, riducendo il tempo di ricarica e proseguendo brevemente nel loro cammino.\n\nhttps://66.media.tumblr.com/3e9abde6ed1d8b9c785fbb6d83c285b7/tumblr_of5ekcdXli1vzj7ero6_1280.png\n\n**W:** Vento Impetuoso\nTyto invoca un forte vento in una zona nelle vicinanze.\nAlleati che passano nella direzione del vento ricevono un bonus alla velocità di movimento.\nNemici che la attraversano in direzione opposta vengono rallentati.\n\nIl vento aumenta di intensità nell’arco di qualche secondo, fino a bonus/rallentamento e infliggendo danno magico. All’apice della sua forza, il vento respinge brevemente i nemici prima di scomparire.\n\n**E**: Freccia Illuminante\nTyto scaglia una freccia che ricade dopo 1.5 secondi.\nSe colpisce un unità nemica infligge danni magici, rivelando una zona intorno ad essa per qualche secondo. La zona è ampliata se il bersaglio era un Campione luminescente.\n\nSe la freccia va a vuoto si conficca al suolo, diventano una Ward visibile e distruttibile. Non conta verso il limite di Wards.\nTyto accumula due cariche di freccia illuminante e soltanto due Ward possono essere attive contemporaneamente in questo modo.\n\nhttps://66.media.tumblr.com/0859b11d0178244fd1207e01e9fe385e/tumblr_of5ekcdXli1vzj7ero1_1280.png\n\n**R**: Runa Della Luce\nTyto manifesta la Runa della Luce, che appare sul campo di battaglia illuminando una larga zona e rendendo tutti i Campioni nemici all’interno di essa luminescenti.\n\nDopo 2 secondi, l’intensità della luce aumenta, fornendo Vera Visione, aumentando la velocità bonus di luminescenza e infliggendo danno magico.\nDopo qualche secondo, la luce raggiunge un picco, accecando tutte le unità nemiche nella zona e infliggendo danni magici prima di sparire.\n\nhttps://65.media.tumblr.com/b03b248b3bf2cbf9921ae714b3fd2965/tumblr_of5ekcdXli1vzj7ero5_1280.png\n\n**KIT COMPLETO**\n\nHEALTH\n540 – 1990\tATTACK DAMAGE\n54 – 110\t\nHEALTH REGEN.\n5.8 – 15.3\tATTACK SPEED [*]\n0.625 (+0% – 39.1%)\t\nMANA\n370 – 1230\tARMOR\n19.5 – 87.0\t\nMANA REGEN.\n8.0 – 22.0\tMAGIC RES.\n30.0\t\nRANGED\n550\tMOV. SPEED\n330\t\n\n**Passiva**: Custode della Luce\n-Visione del Guardiano: Dopo 4 secondi fermo e fuori dal combattimento, la visione di Tyto comincia ad aumentare fino a [1350-1600] (Scala con il Livello di Tyto)\n-Luminescenza: Tyto concentra lentamente la sua attenzione sui suoi avversari. Dopo [12-6] (Scala con il Livello di Tyto) secondi nel campo visivo di Tyto, i Campioni nemici diventano luminescenti per 4 secondi. Tyto e i suoi alleati ricevono un bonus di [20-40] velocità di movimento verso bersagli luminescenti.\n\n**Q**: Salva Cercatrice\nCD:12/11/10/9/8\nMana: 50/55/60/65/70\nRange: 700 (Senza convergenza); 1100(Con convergenza e diffusione).\nTyto scaglia una salva di tre frecce in una direzione infliggendo 70/85/100/115/130 +(40% AP) danno magico ai nemici colpiti. Se un nemico luminescente è presente nel raggio, le frecce convergono su di lui infliggendo 25/35/45/55/65+(25% AP) danno magico bonus, riducendo il tempo di ricarica del 50% , e proseguendo brevemente nel loro cammino.\n\n**W**: Vento Impetuoso\nCD:20/18/16/14/12\nMana: 100\nRange: 500 Unità (Generazione dell’area).\nArea: 600 di Lunghezza, 300 di Larghezza (Lato lungo rivolto verso Tyto).\nIl danno viene emesso in tick di 0.25 secondi di intensità crescente.\nTyto invoca un forte vento in una zona nelle vicinanze.\nAlleati che passano nella direzione del vento ricevono un bonus del 20/25/30/35/40% alla velocità di movimento. Nemici che la attraversano in direzione opposta vengono rallentati di altrettanto.\nIl vento aumenta di intensità nell’arco di 4 secondi, fino a 30% bonus/rallentamento (Totale [50%-70%] )e infliggendo da 10/20/30/40/50+(15% AP) a 200/230/260/290/320+(50% AP) danno magico danno totale. All’apice della sua forza, il vento respinge brevemente i nemici prima di scomparire.\n\n**E**: Freccia Illuminante\nCD: 50/45/40/30/25 per Carica. CD interno di 1.5 secondi tra una freccia e l’altra.\nRange:1500. \nMana: 70/75/80/85/90\nRaggio del proiettile: 75 Unità.\nZona di visione: 400; 700(Amplificata)\nTyto scaglia una freccia che ricade dopo 1.25 secondi.\nSe colpisce un unità nemica infligge 90/110/130/150/170+(40% AP) danni magici, rivelando una zona intorno ad essa per 2/3/3/4/4 secondi. La zona è ampliata se il bersaglio era un Campione luminescente.\nSe la freccia va a vuoto si conficca al suolo, diventano una Ward visibile e distruttibili. (1 HP). Non conta verso il limite di Wards.\nTyto accumula 2 cariche di freccia illuminante e soltanto 2 Ward possono essere attive contemporaneamente in questo modo.\n\n**R**: Runa Della Luce\nCD: 110/90/70 \nMana: 100\nRange: Nel punto di Tyto,  650 Range.\nTyto manifesta la Runa della Luce, che appare sul campo di battaglia illuminando una larga zona e rendendo tutti i Campioni nemici all’interno di essa luminescenti.\nDopo 2 secondi, l’intensità della luce aumenta, fornendo Vera Visione, raddoppiando la velocità bonus di luminescenza di e infliggendo 125/180/230+(50% AP) danno magico.\nDopo 5 secondi, la luce raggiunge un picco, accecando tutte le unità nemiche nella zona per 1.5 secondo e infliggendo 200/250/300+ (70% AP) danni magici prima di sparire.\n\n\n**LORE – TYTO, IL CUSTODE DELLA VISIONE/ THE VISIONKEEPER**\n\n**BIOGRAFIA**\n\nNascosto tra le fronde delle foreste del mondo si cela un luogo, meraviglioso e intoccato, chiamato il Bosco Antico. Questo regno fatato esiste parallelo a Runeterra, manifestandosi occasionalmente in luoghi remoti. In questi avvenimenti, gli abitanti e la magia del bosco traboccano nel mondo, fornendo l’ispirazione per fiabe e leggende. In altre, ben più rare occasioni, i mortali possono attraversare i confini effimeri del Bosco ed esplorare quella dimensione in prima persona. Coloro che ritornano da una simile esperienza parlano di miriadi di colori sfuggenti, creature indescrivibili e variegate, e una luce diafana che illumina e protegge la misteriosa foresta.\nQuesta luce proviene da un’antica magia arcana, nata durante la fondazione di Runeterra stessa: la Runa della Luce. La magia che diffonde nell’aria mantiene i confini ultraterreni del Bosco: così come la Runa protegge gli abitanti del bosco, un Custode della Visione è scelto in ogni generazione per proteggere la Runa ed usarne il potere.\nTyto, un astuto ma gentile gufo, nacque nella famiglia dei Custodi. Sotto l’ala protettrice di suo padre- Bulbo, il Custode della Visione scelto a quel tempo dalla Runa- apprese le innumerevoli vie nascoste del labirinto del Bosco, le eccentricità e abitudini degli abitanti, le storie tramandate su di loro in Runeterra, come tirare con l’arco e manipolare i confini del Bosco. Lunghe lezioni sotto la luce della Runa forgiarono le virtù già presenti in lui e ben presto divenne evidente che, giunto il tempo, sarebbe diventato un degno Custode. Pieno di orgoglio per suo figlio, Bulbo investì in Tyto le sue speranze, cercando di prepararlo al meglio per il compito che inevitabilmente sarebbe caduto sulle sue spalle. Unico suo rimpianto era dover spesso lasciare il figlio da solo, essendo impegnato in lunghe spedizioni ai confini reconditi del mondo.\nDurante le lunghe assenza di suo padre, Tyto prese a danzare inosservato tra Runeterra e il Bosco, praticando le abilità che gli erano state insegnate. Nascosto tra le foglie viaggiò dalle foreste innevate del Freljord ai boschetti di Demacia; dal sacro Omikayalan di Ionia, dove il Bosco Antico e il resto del mondo si fondono in una sinfonia silvana alle brulle colline di Noxus, dove appena un cespuglio doveva bastare come accesso. Dai suoi nascondigli osservò i popoli mortali, seguendo a volte gli abitanti nelle loro avventure nel mondo esterno.  In particolare era solito tracciare i viandanti perduti, aiutandoli, non visto, a ritrovare la strada di casa.\nUn giorno, durante una delle sue sortite, trovò un umano gravemente ferito al limitare della Foresta Insulare di Buhru. Intorno a lui i rottami di un vascello indicavano che l’uomo era sopravvissuto ad un naufragio, ed aveva tentato di trascinarsi al riparo nella foresta prima di perdere i sensi. Nonostante non avesse mai aperto un accesso per il Bosco per un umano prima di allora, Tyto radunò le sue forze e trascinò il morente attraverso un portale smeraldo. In pochi minuti, la magia intrinseca della Runa fece il suo lavoro-e la luce curò le ferite dell’uomo, strappandolo a morte certa. \nTyto si prese cura dell’ospite, restando al suo fianco per una giornata intera, finché questo non aprì gli occhi con un sussulto. Superato lo stupore iniziale l’umano- presentatosi come un nativo di Bilgewater, di nome Arghus-condivise la storia del suo sfortunato naufragio. Nei giorni successivi i due legarono strettamente, e l’uomo rimase ad ascoltare le eccitate parole del gufo, che preso dall’euforia di aver salvato una vita fu più che lieto di introdurlo al nuovo mondo che lo aveva accolto e salvato. Cortesemente, chiese al suo salvatore di mostrargli le meraviglie di cui gli aveva parlato. Tyto la condusse attraverso il bosco, osservando da lontano gli abitanti indaffarati e i fenomeni magici che ivi occorrono, fino a portarlo persino al cospetto della Rune della Luce, in una radura nascosta. Fu qui che, tragicamente, Arghus rivelò la sua vera natura.\nL’uomo era infatti un cultore delle tenebre, ossessionato dai domini dell’ombra e della non-morte. La meta del suo viaggio era la corte del Cantore della Morte Karthus in persona, un potente lich che abitava nelle Isole Ombra. Ora davanti alla Runa, Arghus fu inondato da un misto di folle desiderio per il potere e disprezzo per quella luce così pura, il cui bagliore stesso irradiava vitalità. Estratta una daga dalla cintola, scalfì con violenza la forma della Runa, che oscillando con boato iniziò a svanire.\nSopraffatto dagli eventi, gli istinti di Tyto presero il sopravvento- prima di ogni cosa, era il figlio di un Custode, e il suo primo dovere era proteggere la Runa della Luce. Con cuore pesante trafisse il suo nuovo compagno, tre frecce silenti nel centro del petto. Ma ormai la Runa era stata incrinata, e la luce nel bosco stava per svanire del tutto, quando tempestivamente apparse Bulbo, richiamato dal suo viaggio.\nAscoltando la storia dal figlio in lacrime, il Custode fu costretto a prendere una decisione. Affidò al figlio il suo arco e gli impartì un ultimo, fondamentale insegnamento: di imparare dal proprio fallimento, ma senza lasciare che questo tradimento oscurasse la su compassione. Dopo averlo abbracciato un ultima volta, compì il sacrificio finale di un Custode della Visione- dare la propria vita, la propria scintilla di potere primordiale per ripristinare la Runa della Luce. Tyto fu inondato dal bagliore rinnovato della Runa, un esplosione accecata che durò per un intera giornata. In quel paradiso luminescente Tyto pianse suo padre fino ad esaurire le lacrime. \nDa quel giorno, Tyto si è impegnato anima e corpo come Custode della Visione. Sempre pronto ad aiutare i bisognosi, ma mai più ingenuo, vaga per tutta Runeterra salvaguardando il Bosco Antico per cui suo padre ha dato la vita.\n\n\n**COLOR TEXT – “Dovere di un Custode”\n**\nLa tundra settentrionale del Freljord non è un luogo ospitale. Distese di roccia e neve si estendono fino all’orizzonte, dove una fila di montagna incombe cupa. Il vento è secco e gelido, implacabile e furioso per metà dell’anno e ancora peggiore nell’altra metà. Le stagioni si dividono sommariamente in “fredda e tetra” e “più fredda e più tetra”.\nTuttavia, ad un occhio allenato appaiono numerosi segni di vita nascosta. Le minuscole tracce dei poro, spazzate via ad ogni intemperia; i cespugli agitati sui fianchi dei rilievi, casa di un infinità di piccole creature; e di notte, un coro di ululati accompagna il ruggire del vento, creando quella peculiare sinfonia che gli uomini Freljordiani chiamano, con riverenza, “Il coro della tundra”.\nEppure vi sono segreti che nemmeno un occhio esperto potrebbe scorgere. Vie e sentieri nascosti, non da banali camuffamenti, ma dalla profonda magia naturale di questa terra. Linee scolpite nella profondità della realtà stessa, che attraversano Runeterra come vene in un corpo. Il miglior esploratore umano potrebbe indagare per una vita nelle vicinanze di uno questi passaggi, ed ottenere in ritorno solo neve e frustrazione.  \nFortunatamente, ciò non vale per me.\nCon un turbinio di piume e luce, un abete ricoperto di neve inizia a scivolare una decina di gradi a sinistra dell’ordinario. Se per qualche bizzarro motivo vi fosse un passante in quella zona desolata, potrebbe descrivere come un cono di luce verdastra emerge dalla corteccia: oltre, una visione riflessa di un sottobosco straniero, di fiori e alberi mai visti prima di allora. Il cono si allarga in un ovale, e qualche foglia smeraldina fluttua al di fuori, poggiandosi sul bianco.\nUn passo avanti, e respiro il gelo.\n\nQualche ora dopo, sono in attesa sul fianco di una collina rocciosa. La sera è giunta e il vento si è placato: riesco a sentire gli odori di un villaggio umano; carne sul fuoco e fumo. Aguzzando lo sguardo posso scorgere una delle creature impacciate, ricoperta di pellicce, avventurarsi verso il limitare della foresta. E’ quasi comico il modo in cui avanza nella neve, brandendo uno strumento tagliente con entrambe le mani. La osservo impegnarsi in una gara di resistenza contro un maestoso albero, e soffoco una risata quando è costretta a saltare via dal tronco in caduta. \nTristemente non ho tempo per godermi lo spettacolo. Un’altra creatura è in un pericolo ben peggiore, braccata da bestie irrequiete. I miei occhi scattano ai limitari delle abitazioni in legno: la maggior parte sono vuote. Ciò significa che anche gli umani sono alla ricerca. Non che sia una competizione valida, ovviamente.\nScendo rapidamente dalla collina. Ho visto abbastanza: le tracce sono lì, per quanto nascoste alla vista, e conducano dritte alla montagna che si erge alle spalle del villaggio, proteggendolo dal vento spietato della tundra. Freno all’improvviso e con un unico, fluido movimento incocco una freccia. Miro ad un quadrante innocuo di cielo e lascio andare. Il dardo si inarca nell’azzurro incontaminato, brillando come una stella raminga. I suoi raggi rivelano il fianco della montagna. Crepacci e dirupi, caverne e pareti. La strada è ardua, ma ovvia. La luce svanisce lentamente, e corro per il massiccio.\nArrivo alle pendici della montagna proprio mentre la luna piena la scavalca. Il freddo sarebbe quasi insopportabile se non fosse per luce vitale che ho portato con me dal Bosco. Persino in questo luogo, la Runa della Luce sostiene il suo protettore.  Sfioro appena la roccia nera, guardando in alto. L’ascesa qui è troppo ripida- non per me, ma nessun essere sperduto e terrorizzato penserebbe di affrontarla. Dev’esserci un altro passaggio. Lentamente, affianco la montagna fino al lato orientale. Qui trovo ciò che stavo cercando: una rampa naturale che scorre verso la cima, ricoperta da uno strato di neve e ghiaccio impercettibilmente più sottile. \nInizio a scalare. Con una serie di balzi conquisto i primi trenta metri, passando da sporgenza a sporgenza. Il corpo della montagna incombe su di me; fili di luce lunare piovono dall’alto, riflettendosi nella ghiacciata cristallina. Concentro il mio sguardo su un riflesso leggermente distorto, diffuso sopra di me. Quella che sembra un’imperfezione insignificante nasconde un recesso nella roccia. Una caverna, protetta dallo sguardo dalla sua inclinazione. Fletto i muscoli e completo la scalata.\n\nIl vento ruggisce nell’ingresso della caverna come il rombo di una bestia furiosa. All’interno, il buio prende immediatamente il sopravvento. Mi chino un istante per riprendere fiato, poi estraggo dalla saccoccia uno stelo verdeazzurro, in cima al quale riposa un minuscolo globo bianco, come un dente di leone. Bastano due parole ed una goccia di potere per far ricordare al germoglio di divinazione la sua vera natura. Il fiore si disperde liberando la luce intrappolata al suo interno, in uno spettacolo cromatico. Ben presto nella mia mano stringo una sfera di puro colore bianco, più nitida e calda di qualunque lanterna. La sollevo e procedo all’interno. Ben presto, illumino qualcosa di diverso dalla pura roccia.\nRannicchiata contro la parete interna giace una creatura infreddolita. Fortunatamente, capisco dal suo respiro che non si è ancora addormentata- sonno e morte sono amanti, nelle terre ghiacciate.Agito il germoglio davanti ai suoi occhi. Uno si schiude pigramente. \n“...Custode?”\nModulo la mia voce per trasmettere calore e sicurezza. “Si, Abitante. Ti stavo cercando.”\nL’essere è finalmente riscosso dal suo torpore. Si appoggia sulle sei, poderose zampe e scrolla la neve dalle quattro ali-simili a quelle di un coleottero. Noto con preoccupazione che una delle sue corna è stata scheggiata. L’Archimera si volta verso di me, e nei suoi quattro occhi leggo paura e confusione.\n“Il portale per il Bosco non era stabile, Custode. La convergenza è durata poche ore. Quando ho cercato di ritornare, era già conclusa.” Mormora, in una lingua fatta di acqua corrente e fronde in movimento.\nChiamo il suo nome – una sinfonia di trenta sillabe, il cui significato è irrilevante rispetto alla poesia del suo suono- e la rassicuro. “Lascia che sia io ad occuparmi del passaggio. Per adesso, l’importante è che tu sia al sicuro.” Soffio sul germoglio, ravvivando la sua luce. “Pensi di poter affrontare la discesa?”\n“Dovrai guidarmi, Custode Tyto. Ma farò del mio meglio.”\nAnnuisco. Il germoglio è quasi spento, ma presto non avrò bisogno di queste sottigliezze. Ringrazio silenziosamente la pianta e la lascio brillare per i suoi ultimi, preziosi istanti. Il buio ritorna a reclamare le sue prede, ma recede immediatamente davanti alla luce abbagliante di una delle mie frecce, accesa ed incoccata. “Seguimi, Abitante.” Sussurro, facendo strada fuori dalla caverna. “Ti riporterò a casa.”\n\nAccompagno lentamente l’Archimera giù per la rampa ghiacciata, facendo attenzione ad illuminare il cammino. Ci muoviamo con cautela, guadagnando pochi metri al minuto, ma finalmente giungiamo alla base della montagna. Nel deserto ghiacciato del Freljord, aprire un portale stabile per il Bosco è praticamente impossibile, quindi siamo costretti a muoverci per la foresta da cui sono arrivato. Avanziamo nella neve contro il vento incessante per ore e ore, cercando di tenerci il più lontano possibile dal villaggio umano. Sfortunatamente, la presenza dell’Archimera è ben più difficile da nascondere della mia; proprio a poche centinaia di metri dai primi abeti, scorgo con lo sguardo una processione di torce che si muove nella nostra direzione. Sento il nitrito di panico della mia compagna. “Gli umani! Mi hanno braccata fin da quando sono arrivata qui!”.\nSono trenta, quaranta uomini la massimo. Torce in mano, qualcuno di loro porta armi rudimentali: bastoni o asce, non dissimili da quelle che usano per tagliare gli alberi. La foresta è a pochi minuti di distanza, ma le Archimere non sono certo velociste. Dovrò occuparmene personalmente.\nFaccio un gesto verso gli alberi. Il sentiero è lì: antico quanto il mondo stesso e nascosto sotto strati e strati di realtà accartocciate. Con un comando silenzioso, invoco la mia autorità di Custode della Visione. Tra gli abeti, una luce smeraldina inizia a risplendere.\n“Procedi, Abitante. Lascia che io mi occupi delle creature irrequiete.”\nL’Archimera sbuffa e si avvia alla massima velocità di cui è capace verso il bosco, affondando gli zoccoli nel bianco. Sento il panico degli umani. Scatto davanti a loro, frapponendomi tra il loro branco e l’Abitante. Li vedo esitare per un attimo. Mi schiarisco la gola.\n“Salve, umani! Mi dispiace di aver causato scompiglio nella vostra comunità. Sfortunatamente, uno dei miei protetti si è..”\nSono interrotto immediatamente da un coro di grida di stupore e rabbia. Sospiro, e la mia frustrazione si cristallizza nell’aria gelida. Gli umani sono creature…facilmente irritabili. E’ un peccato che la loro natura, capace di così tante meraviglie, comprenda anche aspetti così barbari.\nIl branco si muove verso di me, brandendo i rozzi strumenti. Sollevo un sopracciglio. Usare la violenza contro degli animali spaventati non è mia abitudine, nemmeno se sono umani armati. Mi rivolgo verso il portale e scorgo con la coda dell’occhio l’Archimera, proprio nell’istante in cui svanisce nella luce. Sollevato, riprendo il mio discorso.\n“Fortunatamente, la faccenda è stata risolta. Con il vostro permesso, mi allontanerò \nadesso.”\n\nNon sembrano intenzionati a discutere. Uno degli umani è a pochi metri da me, un bastone di legno appuntito in una mano ed una torcia ardente nell’altra. I suoi occhi incontrano i miei, e capisco di stare perdendo tempo. \nScatto vicino al suolo, correndo più veloce di quanto loro possano percepire. Prima che possano reagire, sono accanto al portale. L’immagine del Bosco Antico e ora perfettamente nitida; sento il calore familiare e gli odori di casa attraverso l’accesso tra i mondi. Chiudo gli occhi, mentre il mio corpo è inondato dal potere della Runa. Sento la Luce rispondere alla mia chiamata, come un compagno fedele.\nGli umani avanzano, ma sono immediatamente costretti a coprirsi gli occhi mentre la luce del Bosco irrompe nella notte del Freljord. La luce abbagliante della creazione del mondo esplode dal portale con la forza dirompente di un sole. Le creature barcollano all’indietro, mentre la neve sotto di loro si scioglie. Quando finalmente riescono ad aprire gli occhi, davanti a loro vi sono soltanto i familiari abeti, ed un bizzarro odore di fiori e animali sconosciuti. \n\nAll’interno del Bosco, l’Archimera mi sta aspettando, con un’espressione contrita sul volto. “Sono mortificata di essere d’intralcio, Custode.”\nRespiro a pieni polmoni l’aria del mio Bosco. Il profumo dei fiori multicolore, le risate lontane delle fate, il calore onnipresente della Runa. Questo è il mio mondo, questa è la mia casa. Sorrido verso l’Abitante.\n“Non preoccuparti. In fondo, è il mio dovere.”\n\n**VOICE OVER**\n\n__**Selezionato**\n“Lascia che ti mostri la via.”\n**Movimento**\n“Immediatamente”.\n“Così tanto da fare.”\n“Custode in arrivo.”\n“Pronto a proteggere.”\n“Questa landa è magnifica, ma è appena un riflesso del Bosco Antico.”\n“Qualcuno ha bisogno del mio aiuto.”\n“Un passaggio sicuro.”\n“In viaggio.”\n“Mai un attimo di tregua, uh?”\n “Nessuna via è sconosciuta al Custode della Visione.”\n“Le ombre estendono la loro influenza persino qui.”\n“Sentieri davanti a me.”\n“Il percorso è stato scelto.”\n“Tracce di luce indicano la via.”\n“La landa nasconde… peculiari creature.”\n“Ho visto così tante terre nei miei viaggi, ma nulla è paragonabile al Bosco.”\n“Nulla che un po’ di luce non possa risolvere.”\n“*Tyto canticchia tra sé e sé”\n“Certamente.”\n“Illuminerò il cammino.”\n“Le mappe sono così restrittive.”\n“Le vie per il Bosco sono ovunque, ma ben nascoste.”\n“Proteggerò il Bosco Antico, come mio padre prima di me.”\n“Come il vento.”\n“Ricordo il mio ultimo viaggio qui.”\n“La landa è oscura, e piena di terrori ...meglio portare qualche lume.”\n\n**Attacco**\n“Via!”\n“Servi delle ombre!”\n“Questo luogo è protetto!”\n“Creature irrispettose!”\n“Indegni!”\n“Intrusi!”\n“Avete attraversato il confino sbagliato.”\n“Torna quando avrai imparato il rispetto!”\t\n“Foglie pronte a cadere.”\n“Questo è necessario.”\n**Usa Salva Cercatrice**\n“Trovali!”\n“Segui la luce!”\n“Dritto al bersaglio!”\n“Inseguili!”\n“Quella è la via!”\n**Usa Vento Impetuoso**\n“E’ solo una leggera brezza!”\n“Tenetevi forte!”\n“Spazzali via!”\n“Vento in coda!”\n“Tempesta in arrivo!”\n“Clima mutevole, uh?”\n**Usa Freccia Illuminante**\n“Risplendi!”\n“Illumina la via!”__\n_“Occhio nel cielo.”\n“Meglio andare sul sicuro.”\n“Meglio dare un occhiata.”\n**Freccia Illuminante colpisce un campione nemico / Sentita anche dal bersaglio**\n“Ti ho trovato.”\n“Sotto lo sguardo del Custode. “\n“Sorvegliato.”\n“Ah, ecco dov’eri nascosto.”\n**Usa Runa della Luce**\n“La Luce trionfa!”\n“Scaccia le ombre!”\n“Ammira il potere del Bosco Antico!”\n“Il mondo risplende di nuovo!”\n\n**Compra Pietra della Visione**\n“Questo faciliterà il lavoro.”\n“Oggetto perfetto per un Custode.”\n“Come una torcia nel buio.”\n**Piazza un Lume**\n“Il mio sguardo si estende.”\n“Il buio recede.”\n“Un nuovo sentiero illuminato.”\n“Una nuova via.”\n“Nulla sfugge ad un Custode.”\n“Vedere è potere.”\n“Presto le ombre non avranno dove nascondersi.”\n**Recall (Apre un portale per il Bosco)**\n“La via è aperta. Tornerò presto.”\n“Il Bosco Antico collega ogni luogo.”\n“Non avere paura. Il viaggio dura solo un istante.”\n“Una semplice scorciatoia.”\n**/Joke (Estrae un oggetto a caso da un portale)**\n“AMMIRA! Una meraviglia del bosc…oh.”\n“Vi sono molti tesori sepolti nel Bosco Antico…e poi c’è questo.”\n“Difenderò il Bosco con…questo…affare…”\n**/Taunt**\n“IL mondo è pieno di meraviglie indescrivibili. E’ un peccato che tu non possa vederle.”\n“Ciechi e vagabondi senza la mia guida.”\n**/Laugh**\n“Perché semplicemente non volo? Ah. Ahahahah. Ahaha. In effetti, perché?”\n“Perché semplicemente non volo? Ah. AHahahahah. Non capiresti. Codice dei Custodi.”\n\n**/Taunt Kindred, alleati o nemici**\n“Quella maschera …. ti ho vista quel giorno, accanto a mio padre.” \n**/Taunt Bard, alleato**\n“Salute, Viandante. Che le nostre strade si incrocino ancora.”\n**/Taunt Bard, nemico**\n“Nemmeno tu puoi accedere al Bosco senza il mio permesso, Viandante.”\n**/Taunt Maokai, alleato**\n“La tua lotta è la mia, o Spirito. Le ombre non avranno questo mondo.”\n**/Taunt Maokai, nemico.**\n“La furia ti ha consumato, Spirito della Natura! Io ti darò la pace!”\n**/Taunt Lulu, alleata**\n“Il Bosco ha …bizzarri abitanti di questi giorni.”\n**/Taunt Lulu, nemica**\n“Gli infanti non dovrebbero avventurarsi da soli nella foresta.”\n**/Taunt Leblanc del Bosco Antico, alleata**\n“Una fata così lontana dal Bosco è un segno di buona fortuna.”\n**/Taunt Leblanc del Bosco Antico, nemica**\n“Giù le mani dai miei protetti, ingannatrice. “\n**/Taunt Hecarim del Bosco Antico, alleato**\n“La furia del Bosco è con noi, oggi.”\n**/Taunt Hecarim del Bosco Antico, nemico**\n“Uno degli abitanti è fuori controllo. Lo riporterò a casa.”\n**/Taunt Bard del Bosco Antico**\n“Viandante, hai intenzione di rimanere con noi a lungo?\n**/Taunt Bard del Bosco Antico**\n“Quel corredo non ti dona, Viandante. Torna ai tuoi viaggi e lascia il Bosco a me.”_\n\n\nSe siete arrivati fin quì vi ringraziamo, sentitevi liberi di esprimere la vostra opinione nei commenti, ci piacerebbe sapere cosa ne pensate.\nAlla prossima!! {{sticker:slayer-jinx-catface}}","replies":[{"poster":"HaIIeIujah","date":"2016-10-16T16:37:49.800+0000","up_votes":8,"down_votes":1,"body":"Shin Tera qui- mi sono occupato dell'integrazione di gameplay, scrittura pratica della lore e \"design\" in senso lato.\n\nPer quanto questo progetto sia ovviamente amatoriale è stato un piacere lavorarci. Kumaruchan ha ideato un ottimo concetto e penso che il risultato sia di qualità più che accettabile.\n\nSono disponibile per qualunque domanda riguardo al lato \"gameplay\" del personaggio.","replies":[{"poster":"Wyodu","date":"2016-10-16T18:42:34.404+0000","up_votes":2,"down_votes":0,"body":"complimenti a tutti e due ;)","replies":[{"poster":"HaIIeIujah","date":"2016-10-16T18:47:57.972+0000","up_votes":1,"down_votes":0,"body":"Grazie : D","replies":[]}]}]},{"poster":"SickAnto","date":"2016-10-16T17:25:02.772+0000","up_votes":3,"down_votes":0,"body":"Un bel champ proposto da un utente...sto per piangere per la gioia, davvero.\nSeriamente parlando, dico un ottimo lavoro ad entrambi per il compito svolto e penso che sia un po' uno spreco qui sul forum italiano. Secondo me dovreste azzardare a proporlo nel forum NA(almeno li si può avere la fortuna che qualche Rioter possa darci un'occhiata), ovviamente se si ha voglia.","replies":[{"poster":"HaIIeIujah","date":"2016-10-16T17:41:32.937+0000","up_votes":4,"down_votes":0,"body":"E' nei piani- bisogna occuparsi prima della traduzione.\nGrazie per le parole gentili.","replies":[]}]},{"poster":"Prince Jarvan","date":"2016-10-16T16:45:19.310+0000","up_votes":3,"down_votes":0,"body":"Arte","replies":[]},{"poster":"Jack Garrus","date":"2016-11-08T08:47:20.114+0000","up_votes":1,"down_votes":0,"body":"Sbaglio o è la proposta di un player fatta qui qualche settimana fa? Molto contenta che verrà fatto ^^","replies":[{"poster":"Kumaruchan","date":"2016-11-12T13:33:31.559+0000","up_votes":1,"down_votes":0,"body":"si. lo avevo proposto ormai un mese e qualcosa fa' ahahaha mi dispiace deluderti ma non verrà inserito come champion ufficiale nel gioco, il nostro era solo un progetto fan-made :c","replies":[{"poster":"Frattaglia","date":"2016-11-12T13:36:48.710+0000","up_votes":2,"down_votes":0,"body":"> [{quoted}](name=Kumaruchan,realm=EUW,application-id=P9Wi6QlB,discussion-id=EEjMqln2,comment-id=00120000,timestamp=2016-11-12T13:33:31.559+0000)\n>\n> si. lo avevo proposto ormai un mese e qualcosa fa&#x27; ahahaha mi dispiace deluderti ma non verrà inserito come champion ufficiale nel gioco, il nostro era solo un progetto fan-made :c\n\nMai dire mai. Magari ti trovi un champ molto molto simile che spunta tra un paio d'anni, non sarebbe la prima volta :)","replies":[]},{"poster":"SirZeel","date":"2016-11-12T14:46:51.924+0000","up_votes":2,"down_votes":1,"body":"> [{quoted}](name=Kumaruchan,realm=EUW,application-id=P9Wi6QlB,discussion-id=EEjMqln2,comment-id=00120000,timestamp=2016-11-12T13:33:31.559+0000)\n>\n> si. lo avevo proposto ormai un mese e qualcosa fa&#x27; ahahaha mi dispiace deluderti ma non verrà inserito come champion ufficiale nel gioco, il nostro era solo un progetto fan-made :c\n\nNon perdere la speranza. Hanno un articolo anche sulle Condizioni d'Uso riguardante queste cose.\n\n**4.5. Posso suggerire delle idee per migliorare il Gioco a Riot?  (Siete pregati di non farlo. Se lo fate comunque, avremo l’assoluto diritto di utilizzarle per sempre).**\n\nApprezziamo il vostro riscontro sui Servizi Riot, tuttavia siete pregati di non sottoporci alcuna idea creativa, suggerimenti o materiali (insieme, le “Idee Non Richieste”). La presente policy ha lo scopo di evitare potenziali malintesi o controversie nei casi in cui i Servizi Riot possano sembrare simili ad Idee Non Richieste che le persone ci hanno sottoposto.\nSe ci sottoponete comunque delle Idee Non Richieste, in tal caso ci conferite un diritto a livello mondiale, perpetuo, irrevocabile, concedibile in sub-licenza, trasferibile, cedibile, non esclusivo ed a titolo gratuito e ci concedete una licenza per utilizzare, riprodurre, distribuire, adattare, modificare, tradurre, creare opere derivate, rappresentare in pubblico, esibire pubblicamente, rappresentare a livello digitale, rendere disponibile al pubblico, comunicare al pubblico, vendere, offrire in vendita ed importare le vostre Idee Non Richieste, comprendente la totalità dei copyright, marchi commerciali, segreti commerciali, brevetti, design, diritti industriali e tutti gli ulteriori diritti intellettuali e di proprietà ivi connessi, tramite qualunque mezzo attualmente noto o successivamente sviluppato, per qualsiasi scopo di qualunque genere, commerciale o di altro tipo, ivi compresa la cessione delle Idee Non Richieste ad altri, senza alcun compenso nei vostri confronti. Nella misura in cui ciò è necessario, accettate di impegnarvi a dare esecuzione ed a consegnare la totalità e qualsiasi documento ed a realizzare la totalità e qualsiasi azione necessaria o auspicabile per garantire che i diritti per utilizzare le Idee Non Richieste a noi concessi come sopraindicato siano validi, in vigore ed applicabili. Rinunciate inoltre a qualsiasi rivendicazione in merito al fatto che qualsiasi utilizzo da parte nostra o dei nostri licenziatari delle vostre Idee Non Richieste vada ad infrangere uno qualsiasi dei vostri diritti, ivi compresi i diritti morali, diritti di privacy, diritti di pubblicazione, di proprietà o altri diritti, e diritti di accredito per il materiale o le idee di cui sopra.","replies":[]}]}]},{"poster":"Riot DanielSAN","date":"2016-10-24T11:31:54.944+0000","up_votes":2,"down_votes":0,"body":"Molto fico! Quanto ci avete messo a fare tutto? Apprezzo anche la lore e il VO! Molto ben curato :)","replies":[{"poster":"LastTrinity","date":"2020-01-09T11:38:40.058+0000","up_votes":1,"down_votes":0,"body":"vi prego mettetelo e bellissimo!","replies":[]},{"poster":"Kumaruchan","date":"2016-10-31T13:32:47.595+0000","up_votes":1,"down_votes":0,"body":"Grazie mille ^^ Ci abbiamo messo 3 settimane circa per via del fatto che siamo di città diverse","replies":[]}]},{"poster":"Wyodu","date":"2016-10-16T18:41:54.460+0000","up_votes":2,"down_votes":0,"body":"Bellissimo champ *clap clap clap *  complimenti anche per il lavoro \nrimane solo una cosa :D\nL'icona di tyto","replies":[]},{"poster":"21CmOfPureHook","date":"2016-10-16T18:14:38.845+0000","up_votes":2,"down_votes":0,"body":"Sono convinto _~~(spero)~~_ Che prima o poi la mamma Riot rilascierà un support che si basi (più del solito) sulla visione, con spell legate ad essa, come dal vostro concept.\n\np.s. Ottimo lavoro, veramente, +1","replies":[{"poster":"HaIIeIujah","date":"2016-10-16T18:21:47.770+0000","up_votes":1,"down_votes":0,"body":"Grazie mille.\nPer quanto un champion direttamente ispirato sia impossibile/improbabile, penso che alcune meccaniche (la E in particolare) si adatterebbero più che bene al gioco.","replies":[]}]},{"poster":"COATTOQUALUNQUE","date":"2017-01-27T20:41:05.500+0000","up_votes":1,"down_votes":0,"body":"si ma ora lo voglio","replies":[]},{"poster":"Piombo Savage","date":"2016-11-08T08:39:04.287+0000","up_votes":1,"down_votes":0,"body":"ODDIO BELLISSIMOOOOOOOOOOOOO COMPLIMENTONI SPERO CHE LA RIOT PRENDA SERIAMENTE IN CONSIDERAZIONE QUESTA COSA.","replies":[]},{"poster":"KGB Rafael 01","date":"2016-10-16T20:53:04.138+0000","up_votes":1,"down_votes":1,"body":"le creazioni degli utenti come te sono sempre spettacolari peccato che la riot non se li caga di striscio, è successo ( a quanto io so ) solo con \"Gnar\" per un contept realizzato da un utente inglese, in più sta scritto nei termini di uso IV. PROPRIETÀ - C : \n\nInvii di idee non richieste. Riot Games apprezza il tuo riscontro sui propri servizi e prodotti, tuttavia ti preghiamo di non inviarci idee creative, suggerimenti o materiali. Né Riot Games, né alcuno dei suoi dipendenti e/o collaboratori accetta o prende in considerazione idee non richieste, opere artistiche creative o altre opere, tra cui, a mero titolo esemplificativo, idee o suggerimenti per giochi nuovi o migliorati, o tecnologie, miglioramenti di giochi o di prodotti, piani di marketing o nomi di nuovi giochi (collettivamente le ''Idee non richieste''). \n\nOvviamente continua ma è molto lungo, andate a vedere, in ogni caso io avrei pubblicato il tutto nel forum inglese dove è lì che hai più probabilità che il tuo champion prenda \"Vita\" in italia sono solo community manager","replies":[{"poster":"Kumaruchan","date":"2016-10-16T21:07:35.405+0000","up_votes":1,"down_votes":0,"body":"Grazie dei complimenti, ci abbiamo messo tanto impegno per renderlo decente come campione, purtroppo lo so che è difficile venire presi in considerazione qui sul forum italiano ma volevamo avere un riscontro con la community italiana, il piano in effetti prevede di condividere le nostre idee su Reddit o il forum inglese o americano ^^","replies":[{"poster":"RIP LoryScilly","date":"2016-10-23T09:53:52.116+0000","up_votes":1,"down_votes":0,"body":"Ok Ancora GJ, ora lo invio ^^","replies":[]}]}]},{"poster":"DaaamnRexonnn","date":"2016-10-16T17:54:34.766+0000","up_votes":1,"down_votes":1,"body":"potrei chiederti una domanda? io ho fatto 3 personaggi, se vuoi potresti farmi delle immagini dei miei personaggi??","replies":[{"poster":"Kumaruchan","date":"2016-10-16T18:04:10.774+0000","up_votes":1,"down_votes":0,"body":"il problema è trovare il tempo per poterli elaborare ahaha","replies":[{"poster":"DaaamnRexonnn","date":"2016-10-16T18:14:09.954+0000","up_votes":1,"down_votes":0,"body":"se vuoi posso aggiungerti tra i miei amici di LoL e possiamo, con molta pazienza divina ed ecc., creare delle skin base :3 XD","replies":[{"poster":"UltraLion","date":"2016-10-18T09:46:25.939+0000","up_votes":1,"down_votes":0,"body":"Anche io ho diverse idee per dei personaggi, ma essendo pigro non ho mai avuto la forza di fare tutto sto lavorone per postarlo, se qualcuno mi aiutasse con immagini ecc... :O","replies":[{"poster":"DaaamnRexonnn","date":"2016-10-20T16:44:07.148+0000","up_votes":1,"down_votes":0,"body":"vabbè se vuoi posso aggiungere pure te ai miei amici cos', tutti insieme appassionatamente XD, potremmo cercare di fare delle skin base o altro di miei personaggi :3","replies":[]}]}]}]}]},{"poster":"Kush616","date":"2016-10-18T22:35:34.517+0000","up_votes":1,"down_votes":0,"body":"Wow bellissimo! Kumar, anche io sono un Kumar!! Stesso Clan ahah xD","replies":[]},{"poster":"GoingQuantum","date":"2016-10-16T22:18:57.198+0000","up_votes":1,"down_votes":0,"body":"Propio un bel \"concept\"di champion, mi piace la descrizione delle varie skill che comunque fa capire che avete impiegato tanto tempo e fatica per fare questo concept di campione, trovo che come \"kit campione\" potrebbe funzionare. OTTIMO LAVORO !! (~~report my capslock~~) ;3\n\n{{sticker:slayer-pantheon-thumbs}}","replies":[]},{"poster":"Ekelume","date":"2016-10-16T21:05:32.304+0000","up_votes":1,"down_votes":0,"body":"un mi piace solo per l'impegno complimenti {{sticker:slayer-pantheon-thumbs}}","replies":[]},{"poster":"RIP LoryScilly","date":"2016-10-16T20:38:40.886+0000","up_votes":1,"down_votes":0,"body":"+346345643545476592465912\nPosso inviarlo a qualche rioter se non l'avete già fatto voi?","replies":[{"poster":"Kumaruchan","date":"2016-10-16T21:04:54.542+0000","up_votes":1,"down_votes":0,"body":"Certo, non conoscendone nessuno non ci ho pensato ^^","replies":[]}]},{"poster":"MisterOffice","date":"2016-10-16T19:48:59.940+0000","up_votes":1,"down_votes":0,"body":"Fantastico, meraviglioso.\nAd ogni modo, credo che 550 di range sia troppo, 500 andrebbe bene, pensa che giá ha delle skill con un buon harass","replies":[{"poster":"HaIIeIujah","date":"2016-10-16T19:51:36.847+0000","up_votes":1,"down_votes":0,"body":"E' possibilissimo che 500 sia abbastanza- gli è stato dato 550 semplicemente perché è molto fragile e con meno strumenti difensivi della maggior parte dei supporti ranged (nessuno scudo/heal).","replies":[]}]},{"poster":"NIGERUNDAYO JoJo","date":"2016-10-16T18:47:56.499+0000","up_votes":1,"down_votes":0,"body":"Belli i disegni, appena ho tempo leggo tutto\n+1","replies":[]},{"poster":"Get Shinva","date":"2016-10-16T17:21:58.210+0000","up_votes":1,"down_votes":0,"body":"Bellissimo!","replies":[]},{"poster":"tokyodriftyuumi","date":"2016-10-16T16:41:17.967+0000","up_votes":1,"down_votes":0,"body":"+1","replies":[]},{"poster":"Bylloo","date":"2016-10-16T16:38:01.911+0000","up_votes":1,"down_votes":0,"body":"WOW","replies":[]},{"poster":"HaziëL","date":"2017-11-21T19:49:13.119+0000","up_votes":1,"down_votes":1,"body":"...fisicamente somiglia molto a  {{champion:497}} , che abbiano preso spunto?","replies":[]}]}