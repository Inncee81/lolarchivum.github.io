{"poster":"HaIIeIujah","date":"2018-03-11T19:14:36.058+0000","title":"[La Caccia] Ch1: Il Mostro di Rathfall","subforum":"Creazioni della community","embed":{"description":null,"url":"https://universe-meeps.leagueoflegends.com/v1/assets/images/factions/image-gallery/demacia-silvermere.jpg","image":null},"up_votes":13,"down_votes":2,"body":"**Indice**\n\n* [Capitolo 1: Il Mostro di Rathfall](https://boards.euw.leagueoflegends.com/it/c/creazioni-della-community-it/24AgrolJ-la-caccia-ch1-il-mostro-di-rathfall)\n\n* [Capitolo 2: Tre determinati cacciatori](https://boards.euw.leagueoflegends.com/it/c/creazioni-della-community-it/I89KpEzs-la-caccia-ch2-tre-determinati-cacciatori)\n\n* [Capitolo 3: Notte sulle colline](https://boards.euw.leagueoflegends.com/it/c/creazioni-della-community-it/2HzXaH1P-la-caccia-ch3-notte-sulle-colline)\n\n* [Capitolo 4: Prede e Predatori](https://boards.euw.leagueoflegends.com/it/c/creazioni-della-community-it/hEhjnmMi-la-caccia-ch4-prede-e-predatori) \n\n* [Capitolo 5: Verità al buio](https://boards.euw.leagueoflegends.com/it/c/creazioni-della-community-it/xAond0c3-la-caccia-ch5-verita-al-buio)\n\n**_\n\n\n\nIl primo a vedere la creatura fu un contadino.\n\nL&#039;uomo era uscito all&#039;alba per occuparsi dei suoi animali. Le notti si stavano facendo fredde ed era ormai tempo di sostituire la copertura della stalla, che aveva dato i primi segni di disfacimento. Si trovava sul tetto della casupola quando, tra una martellata e l&#039;altra, scorse all&#039;orizzonte una sagoma candida.\n\nNella sua modesta intelligenza la attribu&igrave; ad una delle aquile montane che ogni tanto discendevano dai pendii del Monte Rathfall. Grandi bestie dal manto chiaro e con un apertura alare larga quanto un puledro &egrave; lungo, che raramente si allontanavano cos&igrave; tanto dalle montagne nelle loro cacce. Il contadino fu rallegrato da quella vista, poich&eacute; animali simili erano considerati simbolo di nobilt&agrave; e valore. Prese dunque la sua apparizione come un buon auspicio e si ripromise di bruciare una candela per i suoi antenati se il segno avesse portato ad un buon raccolto. \n\nLa mattina successiva il contadino fu ritrovato morto.\n\nUna pattuglia di  Lord Belderont, il protettore di quei territori, venne inviata sul luogo per rispondere alle preoccupazioni dei vicini. Le guardie furono indirizzate da un timoroso vecchio che ogni mattina risaliva le colline per barattare con il contadino. Trovarono la fattoria distrutta, divelta come se l&#039;ascia di un gigante si fosse abbattuta di netto sull&#039;abitazione. La stalla era stata fatta a pezzi, liberando le mucche e gli asini che ospitava; gli animali non avevano per&ograve; fatto molta strada, poich&eacute; giacevano divorati per met&agrave; in un cerchio di quasi cinquanta metri di diametro. Uno degli asini era riuscito a sopravvivere poco pi&ugrave; dei compagni ed ora la sua testa svettava come un&#039;oscena pietra miliare al margine della strada.\n\nQuanto al contadino la sua fine non era stata pi&ugrave; clemente di quella dei suoi animali. Il corpo dell&#039;uomo era stato aperto longitudinalmente esponendo la cassa torocica, che a sua volta aveva subito un qualche violento assalto. Le costole erano state dislocate fino a scoprire del tutto i polmoni, dei quali non rimaneva nulla se non una bizzara e nerastra escrescenza. Per quanto questo fosse il pi&ugrave; evidente segno dell&#039;orrore che si era abbattuto sul poveruomo, non era l&#039;unico. Il piedo sinistro era stato rosicchiato fino all&#039;osso; l&#039;intero braccio destro era mancante, con appena una pozzanghera di sangue lasciata al suo posto; il cranio era stato incrinato all&#039;interno, come se fosse stato colpito a piena forza con un martello, lasciando persino il volto deformato ed orripilante.\n\nLe guardie, che nella loro pacifica carriera non avevano affrontato che l&#039;occasionale ladro di bestiale, discussero a lungo tra loro. Non erano uomini di particolare acume, ma concordarono ben presto su tre possibili spiegazioni: banditi, draghi o magia nera.\n\nLa prima opzione fu esclusa quasi immediatamente ed il sergente che la aveva proposta venne ridicolizzato per la sua mancanza di fantasia e spirito di osservazione. Il capitano della pattuglia prese allora parola e fece notare ai suoi uomini che non c&#039;era alcun bisogno di preoccuparsi, poich&eacute; che si trattasse dell&#039;opera di un possente drago o di un crudele stregone il tutto non era certamente sotto la loro giurisdizione. Decisero saggiamente di dare fuoco al tutto - tanto per essere sicuri, in caso si trattasse di magia. Bruciarono fattoria, animali e contadino prima di tornare a fare rapporto al Lord protettore.\n\nBorgan Belderont ascoltò il rapporto del capitano, che poteva riassumersi in appena una o due frasi. &quot;Una fattoria &egrave; stata dissacrata, probabilmente da un drago o da un mago.&quot; Decise allora di mandare una ben pi&ugrave; esperta squadra di uomini ben addestrati, poich&eacute; sia i draghi che i maghi erano creature notevolmente territoriali. Diede l&#039;ordine a Ser Livraim Bellacqua, che gonfi&ograve; il petto di orgoglio e giur&ograve; di non tornare senza la testa della mostruosa creatura, drago o mago che fosse.\n\nSer Livraim Bellacqua torn&ograve;, senza la testa, e torn&ograve; da solo ed in preda ai brividi. Raccont&ograve; di come una demoniaca creatura, un essere alato dalla pelle biancastra e gli occhi viola, avesse fatto a pezzi il suo scudiero, i suoi uomini ed il suo cavallo. Si gett&ograve; ai piedi di Lord Belderont implorando piet&agrave; per il suo disonorevole fallimento e si produsse in uno spettacolo di autocommiserazione senza pari. Fu a questo punto che il Lord protettore cap&igrave; che la faccenda era ben pi&ugrave; grave di quanto lui e le sue modeste forze potessero gestire. Scrisse una lettera e la sigill&ograve; con il simbolo della sua casata - ironicamente, un&#039;aquila bianca.\n\nIl messaggero part&igrave; in fretta e furia attraversando i territori dei Belderont e sfiorando High Silvermere prima di raggiungere la via principale. Qui cambi&ograve; il cavallo e si rifocill&ograve; per un giorno per poi ripartire gi&ugrave; dalla Strada del Re. Tagli&ograve; tra le cave di petricite ed in appena una settimana fu in vista delle bianche, mastodontiche mura di Demacia. Ci volle un altro giorno prima di poter varcare i Cancelli del Colosso, ma al tramonto il messagero scivol&ograve; sotto l&#039;ombra dell&#039;idolo di Durand e nell&#039;abbraccio marmoreo della capitale.\n\nQui la lettera pass&ograve; di mano tre volte: dal messaggero al suo superiore, dal superiore ad un attendente e dall&#039;attendente al capo della servit&ugrave; del palazzo reale. Il viaggo della lettera fin&igrave; in un cumulo di documenti ma il suo messaggio venne ripetuto a voce fino a raggiungere le orecchie di Ser Marridal, Cavaliere-Ufficiale dell&#039;Impavida Avanguardia. Costui aveva ricevuto istruzioni molto specifiche su cosa fare in una situazione del genere: pertanto Ser Marridal si assicur&ograve; di fare sapere a tutte le persone di interesse dell&#039;apparizione di un mostruoso drago bianco, che aveva fatto il nido sul Monte Rathfall e causato la morte di uno o pi&ugrave; onesti demaciani.\n\nTra le persone a cui diede la notizia, tutte illustri guerrieri o cacciatori di mostri, una in particolare si interess&ograve; alla faccenda.\n\nLa mattina del primo giorno del quinto mese dell&#039;anno, dieci giorni dopo la prima comporsa del Mostro di Rathfall, il principe Jarvan Lightshield, Quarto del Suo Nome, Esempio di Demacia e Favorito per il Trono decise di mettersi a caccia.\n\n**_\n\n_Note dell&#039;autore:_\n\n_Questo &egrave; il prologo della mia nuova &quot;serie&quot;. Non raggiunger&agrave; probabilmente la lunghezza della mia precedente, ma mi aspetto di scrivere tra i quattro e gli otto capitoli. Questo, essendo il prologo, &egrave; pi&ugrave; corto dei successivi. Sto sperimentando uno stile ben diverso dal mio solito, quindi come al solito ogni critica (sensata) &egrave; benvenuta, specie per quel che riguarda la scorrevolezza/leggibilit&agrave; del testo. Per chiunque abbia intenzione di seguirla, grazie e buona lettura!_","replies":[{"poster":"The Fluffy Lamb","date":"2018-05-10T02:06:30.839+0000","up_votes":1,"down_votes":0,"body":"Mi riterrò particolarmente offeso per il cognome \"Bellacqua\"\n\nUn personaggio del genere non si merita un cognome simile a quello di Lyra Belacqua\" de \"Queste Oscure Materie\"\n{{sticker:sg-ahri-1}}","replies":[]}]}