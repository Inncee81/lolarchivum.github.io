{"poster":"HaIIeIujah","date":"2017-02-23T16:27:58.326+0000","title":"Il Quarto Rintocco-Capitolo 11: Spirale","subforum":"Creazioni della community","up_votes":17,"down_votes":6,"body":"Precedente:\n[Capitolo X](http://boards.euw.leagueoflegends.com/it/c/creazioni-della-community-it/UA4XIjIR-il-quarto-rintocco-capitolo-10-leviatano)\n\nSuccessivo:\n[Capitolo XII](https://boards.euw.leagueoflegends.com/it/c/creazioni-della-community-it/Kzr9Zo4p-il-quarto-rintocco-capitolo-12-crescendo)\n\n\n_&quot;E ancora una volta, che ci stiate seguendo via radio o dal vostro telecristallo preferito, vi diamo il benvenuto a Studio Progress, la vostra prima fonte sulle notizie di Piltover! I vostri annunciatori, Veronica De Lindani...&quot;_\n\n_&quot;E Jeoff Harshbellow vi danno il benvenuto, pronti a tuffarci nel vivo del Giorno del Progresso! Dopo una serie di bizzarri incidenti avvenuti intorno alla frontiera, voci parlando adesso di bizzarri movimenti nella baia. Mentre aspettiamo con ansia che i nostri corrispondenti ci informino sulla situazione, i soliti sospetti sono venuti a galla: Jinx in particolare, la nota criminale zaunita, da tempo latitante...&quot;_\n\n_&quot;Sciocchezze, Jeoff. Se Jinx fosse stata coinvolta, le strade sarebbero piene di graffiti rosa-neon. Dev&#039;essere qualcuno di nuovo, intenzionati a farsi un nome attaccando la nostra bellissima citt&agrave; in un occasione simile.&quot;_\n\n_&quot;I migliori uomini e donne delle forze dell&#039;ordine sono stati schierati, e certamente avremo ben presto nuove notizie da riferirvi. Nel mentre, la sfilata di moda di Lady Palutari &egrave; giunta all&#039;acropoli, ben recepita dalla critica...&quot;_\n**_\n\n_&quot;....terribili notizie in arrivo, caro pubblico. Sembra che l&#039;incidente nella baia sia stato solo il primo di una serie di improvvisi attentati. In tutta la citt&agrave;, attacchi e rapimenti si stanno susseguendo uno dopo l&#039;altro. Le Grandi Case Medarda e Arvino sono state colpite, con un numero sconosciuto di feriti...&quot;_\n\n_&quot;Non &egrave; tutto, Veronica. La flotta noxiana, senza preavviso o comunicazione, ha abbandonato la baia. Un atto senza precedenti, che va a soffiare sulle voci di corridoio che parlano di un attentato alla vita del Gran Generale stesso...&quot;_\n\n_&quot;Cittadini, vi preghiamo di fare attenzione e rimanere nelle vostre abitazioni. Se abitate nei seguenti quartieri...&quot;_\n\n**_\n\n{{champion:254}} **La Guardia: 13:20, Ospitale Militare Nathaniel Ferros, Banchina di Piltover** {{champion:254}} \n\n&quot;Lasciala accesa.&quot;\n\nL&#039;infermiera ritir&ograve; timidamente la mano, allontanandola dalla radio che borbottava imperterrita.\n\n&quot;La paziente non dovrebbe...&quot; &quot;Lasciala accesa, ho detto.&quot; ringhi&ograve; Vi, penetrando la ragazza con lo sguardo. L&#039;operatrice si fece minuta, ritirandosi con una nuvola di scuse fuori dalla camera, lasciando le due donne da sole. \n\n&quot;La senti, Cupcake? La tua citt&agrave; sta bruciando. E ha bisogno di te.&quot; disse, appena un sussurro.\n\nNel letto al suo fianco, Cait era ancora intrappolata nel suo incubo, lo sguardo vacuo perso nel nulla.\n\n**_\n\n_&quot;Bentornati a Studio Progress, caro pubblico. La situazione di emergenza si intensifica: nuovi attacchi, di natura strettamente terroristica, hanno colpito la citt&agrave;. Oltre a scatenare il panico con un pesante uso di esplosivi, i terroristi hanno rapito Ethan e Carneide Arvino, rampolli del Grande Clan. Ormai &egrave; apparente il loro desiderio di scatenare il panico, sia contro la popolazione che l&#039;alto ceto della Citt&agrave; del Domani.&quot;_\n\n_&quot;Tentando di porre un freno al caos, le truppe scelte del Clan Ferros sono intervenute, evacuando i civili e stabilendo un perimetro intorno alla residenza degli Arvino. Sorprendentemente, Sona Buvelle &egrave; stata avvistata in compagnia dei risolutori, apparentemente impegnata ad aiutare negli sforzi umanitari. Cosa ne pensi, Veronica?&quot;_\n\n_&quot;Dietro il bel viso della maestra delle corde si cela una filantropa di fama mondiale, Jeoff. I suoi interventi durante la guerra civile del Freljord hanno salvato numerose vite, e non mi sorprende vederla coinvolta in questa emergenza...&quot;_\n\n**_\n\n{{champion:37}} **La Musa: 16:45, Residenza Arvino, Acropoli di Piltover** {{champion:37}} \n\n_Cos&igrave; tanti..._\n\nDue dozzine di feriti mutilati si contorcevano in fragili barelle. L&#039;odore della carne bruciata e della polvere dominava l&#039;aria, accompagnato solo dalle grida.\n\nSona riprese a suonare, quasi furibonda, emanando onde di determinazione e volont&agrave;, placando le sofferenze e ravvivando gli animi. L&#039;etwhal cantava sotto le sue dita, intrecciando le note con la stessa frenesia dei paramedici che sciamavano nel campo di battaglia.\n\nErano arrivati troppo tardi. La palla di fuoco aveva divorato la piazza, annerendo le statue e disseccando la fontana mentre le fiamme reclamavano arti e vite. Un rogo dopo l&#039;altro, la citt&agrave; stava prendendo fuoco sotto i suoi occhi.\n\nAbbandon&ograve; quel filo di pensieri, concentrandosi unicamente sulla sua sinfonia. Quelle vite erano nelle sue mani; tutto il resto poteva aspettare.\n\n**_\n\n_&quot;Ed unendosi ad una lunga serie di lutti, confermiamo la morte di Matilda Malindari e del Gran Generale Jericho Swain, entrambi assassinati a bordo della Nave-Fortezza Leviathan II. I funerali di stato si terranno a Noxus, secondo i massimi onori militari che spettano al Generale delle Armate, estesi in occasione speciale alla giovane pianista...&quot;_\n\n_&quot;Dimmi, Jeoff. Cosa significa questo per i rapporti tra Noxus e Piltover?&quot;_\n\n_&quot;Possiamo solo sperare che il dolore che ci accomuna in questo giorno avvicini le nostre nazioni, Veronica. Un evento senza precedenti, che di certo rimarr&agrave; nella storia di Runeterra stessa...&quot;_\n\n**_\n\n_&quot;... e mentre il sole si accinge a tramontare su questa folle giornata, possiamo...&quot;_\n\n_&quot;Dei onnipotenti!&quot;_\n\n_&quot;Jeoff, cosa...&quot;_\n\n_&quot;Sta gi&ugrave;! Sta gi&ugrave;!&quot;_\n\n_&quot;State pure tranquilli. Ho semplicemente bisogno di usare i vostri mezzi. Con permesso...Signori e Signore di Piltover. Il mio umile nome &egrave;...irrilevante, ma per coloro che hanno bisogno di riferirsi a me, risponde al titolo di Khada Jhin. Chi ha vissuto lo splendido crescendo di questa meravigliosa giornata non pu&ograve; che chiedersi, cosa sta per accadere? Quale nuovo, appassionante colpo di scena ci attende? Oh, mio adorato pubblico, il giorno promesso &egrave; arrivato. Tre rintocchi ha suonato la campana del destino, ed uno solo &egrave; rimasto intrappolato nel silenzio, in attesa di essere liberato. Musa, mia dolce musa, il tuo momento &egrave; giunto. Ho preparato per te il pi&ugrave; grande dei palcoscenici! Questa notte, l&#039;Anfiteatro Chiaracciaio ospita un pubblico molto particolare. Giovani figli e figlie delle Grandi Case, strappati alle loro famiglie, gli occhi spalancati in attesa dell&#039;ultimo atto. Raggiungimi, o musa, per concludere l&#039;opera suprema. Sotto lo sguardo del futuro di Piltover, esibisciti per me un ultima volta. Prima della nona ora, aspetter&ograve; con trepidazione il tuo arrivo...per amore e gloria dell&#039;arte.&quot;_\n\n\n{{champion:202}} **L&#039;Artista: 19:12, Sala Registrazioni, Studio Progress, Piltover**{{champion:202}} \n\n&quot;Vi ringrazio profondamente per la vostra cortesia.&quot;\n\nI due tremanti annunciatori, rannicchiati sotto l&#039;acciaio di uno dei suoi nerboruti compagni, non sembrarono apprezzare la sua educazione. Jhin sospir&ograve;, rassegnato. Il suo usuale contatto aveva gi&agrave; abbandonato la citt&agrave;, lasciandolo alle redini della rete di spie Ioniane che era stata scatenata su Piltover. Per quanto gli agenti fossero diligenti ed efficaci, mancavano del tatto e della comprensione che aveva trovato nel suo compagno improvvisato.\n\nOvviamente, questo era irrilevante. Ogni cosa era al suo posto, ogni tessera del mosaico, ogni pigmento sulla tela. \n\n&quot;Quindi?&quot; chiese impaziente una delle comparse, dietro di lui. &quot;Questo era l&#039;ultimo lavoro?&quot;\n\n&quot;Esattamente.&quot; spieg&ograve; pazientemente l&#039;artista, scandendo musicalmente le sillabe. &quot;La mia ultima richiesta &egrave; stata completata. Siete liberi di abbandonare la citt&agrave;, o rimanere per il glorioso spettacolo.&quot;\n\nUn momento di silenzio. Ah, codarda esitazione. La sua troupe non condivideva certo la sua causa, o la sua consacrata passione per la somma arte. PResto lo avrebbero abbandonato, fuggendo verso la loro nazione per prepararsi alla guerra imminente. Il suo lavoro aveva per loro un significato ben pi&ugrave; grezzo della sublime estasi da lui ricercata. \n\n_La venerazione dell&#039;arte &egrave; un attivit&agrave; solitaria, ma non posso essere scontento dei servizi che mi sono stati offerti._\n\nIl capolavoro richiedeva ora la sua totale attenzione. I suoi debiti erano stati ripagati, i doveri compiuti.\n\nUna parte di lui, quell&#039;antiquato nucleo che era ancora legato ai canoni della drammaturgia tradizionale, si ritrov&ograve; ad immaginare una scena ben pi&ugrave; ortodossa: l&#039;Anfiteatro stracolmo, inondato dall&#039;elite della citt&agrave; sotto un cielo fatto di stelle e proiettori. Tutti in attesa della rivelazione della nuova tragedia del gran maestro, compiuta con enormi sacrificio. Ovunque nella citt&agrave;, l&#039;immagine della musa avrebbe svettato su ogni edificio, portando con s&eacute; la sinossi della sua opera:\n\n**Citt&agrave; di Piltover, il Giorno del Progresso.\nI grandi artisti del mondo sono trovati morti; i loro corpi distorti in crudeli opere.\nSona Buvelle &egrave; la prossima.\nIl capolavoro finale di un artista folle.\nUna cospirazione sul punto di inghiottire il mondo.\nUn&#039;ultima, straziante esibizione.**\n\n\n\n\nCanticchiando, volt&ograve; le spalle agli ostaggi. Con un sibilo, le lunghe lame tagliarono e affondarono, dipingendo di un adorabile rosso il pavimento. Jhin non vi fece caso. I preparativi finali lo attendevano, ed ogni cosa doveva essere...perfetta.","replies":[{"poster":"Jiro is my waifu","date":"2017-02-23T19:52:06.878+0000","up_votes":2,"down_votes":0,"body":"Swain deceduto? Mhh non mi convince :D","replies":[]},{"poster":"SickAnto","date":"2017-02-23T18:59:48.607+0000","up_votes":1,"down_votes":0,"body":"\"è un mostro\" cit. Sahi\n\nOrmai ho finito tutti i complimenti, davvero, non so che dire.\n\nComunque mi è sorto un dubbio\n\n>I suoi interventi durante la guerra civile del Freljord hanno salvato numerose vite, e non mi sorprende vederla coinvolta in questa emergenza...\"\n\nAh è finito in questo spazio temporale? D: Sarò che ho capito male :/\nConcludo che attendo la mossa di Evaine u.u\n\n\n#TeamTettona o #TeamStecchino?","replies":[{"poster":"HaIIeIujah","date":"2017-02-23T19:09:27.625+0000","up_votes":1,"down_votes":0,"body":"In realtà a quanto pare la guerra è finita anche nel \"main canon\", ed Ashe ha vinto.\n\nMa dato che è stata gestita da cani l'intera faccenda, è praticamente impossibile trovare fonti affidabili sull'argomento, Dò la colpa a \"True Ice\" Kitae e alla sua gestione della lore pre rework.","replies":[{"poster":"SickAnto","date":"2017-02-23T19:45:47.439+0000","up_votes":1,"down_votes":0,"body":"Mah, per me la questione del Frejlord rimane ferma agli appunti di Quinn in termini loristici(?), quelle stronzate seguenti nemmeno le cago e a quanto pare, nel testo di presentazione della regione su Universo, la guerra sembra ancora in atto e spero che sistemino le cose essendo molto attaccato a quei champ, sopratutto l'arciera(e spero illusoriamente in un suo VU).","replies":[{"poster":"HaIIeIujah","date":"2017-02-23T19:56:21.028+0000","up_votes":1,"down_votes":0,"body":"Infatti lo ho lasciato intenzionalmente vago per non doverlo chiudere.\n\nAl momento, nel mio \"canon\", la guerra civile è in uno stato di tregua , e Lissandra non è ancora stata rivelata come la strega.\n\nPer sapere qualcosa di concreto bisogna aspettare che il treno della lore torni da quelle parti, ma dubito accada priam di un apio d'anni.","replies":[{"poster":"Drakethehero","date":"2017-03-12T08:57:17.622+0000","up_votes":1,"down_votes":0,"body":"> [{quoted}](name=Ø Tera Ø,realm=EUW,application-id=P9Wi6QlB,discussion-id=mYZTmAFK,comment-id=0000000000000000,timestamp=2017-02-23T19:56:21.028+0000)\n>\n> Infatti lo ho lasciato intenzionalmente vago per non doverlo chiudere.\n> \n> Al momento, nel mio &quot;canon&quot;, la guerra civile è in uno stato di tregua , e Lissandra non è ancora stata rivelata come la strega.\n> \n> Per sapere qualcosa di concreto bisogna aspettare che il treno della lore torni da quelle parti, ma dubito accada priam di un apio d&#x27;anni.\n\nse scrivessi adesso una storia sul frejorld, e la lore ufficiale uscisse dopo un anno o due non credo sarebbe un problema, poiché la tua storia è arrivata prima ed è legittima, poiché tu non potevi sapere, ma solo immaginare,  come si sarebbero evolute le cose e tanto meno aspettare","replies":[]},{"poster":"SickAnto","date":"2017-02-23T20:28:12.863+0000","up_votes":1,"down_votes":0,"body":"Secondo me verrà l'aggiornamento Lore o con un nuovo campione di quelle parti o col rework di Nunu, almeno per il prossimo anno ;--;","replies":[]}]}]}]},{"poster":"Sahira94","date":"2017-02-23T22:46:52.672+0000","up_votes":1,"down_votes":0,"body":"> [{quoted}](name=SickAnto,realm=EUW,application-id=P9Wi6QlB,discussion-id=mYZTmAFK,comment-id=0000,timestamp=2017-02-23T18:59:48.607+0000)\n>\n\n> #TeamTettona o #TeamStecchino?\n\nTeam Sona, Jhin ha già massacrato troppa gente per i miei gusti...\n\nAppena ho visto l'icona di Vi mi è preso un colpo, credevo tornasse in azione e invece era solo uno spezzone tristissimo.\nDa una parte vorrei tornasse operativa (le è guarito il ginocchio grazie a Sona da quel che ho capito o sbaglio?) ma dall'altra no, quel pazzo le farebbe di nuovo del male.\n\nDomandina che mi è venuta in mente leggendo del massacro in piazza: mi hai detto del limite dei pg (che condivido in pieno), ma Jayce? Anche lui è stato tagliato fuori? Perché immagino che la gente, in un momento del genere, invochi l'aiuto del suo \"\"\"\"\"\"\"\"eroe\"\"\"\"\"\"\".","replies":[{"poster":"HaIIeIujah","date":"2017-02-23T23:00:12.566+0000","up_votes":1,"down_votes":0,"body":"Jayce e Viktor sono stati entrambi tagliati fuori...per motivi tecnici. Il limite di personaggi è un motivo; quello principale è che sono personaggi pesanti con un certo carico sia di potere personale che narrativo. Per intenderci, ognuno di loro (ed EKko, o Zac, o Warwick) avrebbe avuto un effetto simile a Camille, e c'è un limite a quanti attrezzi Jhin possa utilizzare per levarli di mezzo prima che diventi poco credibile e puzzi di Deus Ex Machina.\n\nNel \"canon\" della storia, Jayce è al momento fuori città. A Shurima, per essere esatti, dove investiga certi dettagli su un cristallo in suo possesso. Ripensandoci è stato un errore non introdurre questo fatto, magari proprio in questo capitolo, ma ho stretti limiti di ritmo a cui sto cercando di attenermi.\n\nQuanto a Vi, la magia di Sona ha accelerato la guarigione- ma non ha ancora a pieno potenziale. Può muoversi e forse correre, ma non combattere.","replies":[{"poster":"Sahira94","date":"2017-02-23T23:45:55.725+0000","up_votes":1,"down_votes":0,"body":"Oh capisco, hai fatto bene allora! L'importante è che sia giustificata in qualche modo. Non oso immaginare la sua faccia quando tornerà da Shurima, ugh.\nSta venendo comunque bene, non ti crucciare troppo sull'esserti dimenticato di menzionare Jayce!\n\nPer quanto riguarda Vi, come ho già detto prima: meglio. :3 ahahah","replies":[]}]}]}]},{"poster":"Apostasis","date":"2017-02-25T21:49:17.534+0000","up_votes":1,"down_votes":0,"body":"Dunque, comincio dicendo che non ho mai frequentato le boards prima d'ora, ma oggi per qualche motivo l'ho fatto e mi sono imbattuto nel tuo racconto.\nDevo dire, io già non mi aspettavo di trovare una \"sezione fanfic\", men che meno di trovare qualcosa come _questo_.\nDavvero complimenti, racconto scorrevole formattato in maniera elegante, oltre che accattivante e ben costruito, tiene davvero incollati a prescindere dalla lunghezza del capitolo, hai uno stile gradevole, io ho letto tutto in una giornata.\nSenza menzionare la conoscenza ed i richiami lore ( anche se alcune cose mi hanno fatto storcere un poco il naso ma potrebbero essere mie pessime interpretazioni).\nInoltre hai un modo di scrivere molto simmetrico e bilanciato, questo non è il tuo primo lavoro vero?\nTutto sommato soggetto accattivante curato in modo pregevole per un racconto online ( anche gli errori di battitura sono al minimo, in media uno a capitolo). Forse potevi curare ulteriormente il contesto (la questione sui campioni esclusi), ma probabilmente avrebbe dilungato troppo e rallentato l'inizio della vicenda.\nDeh, che dire, di certo non sono un critico ma tempo fa anche io scrivevo cose e devo ribadire che sei elegantemente un passo al di sopra della media online, credo che si meriterebbe più attenzione ma non credo cose del genere siano troppo apprezzate.\nQuindi buon lavoro per il prossimo che (credo) sarà la chiusura (sarebbe un bel riferimento chiudere col 12, multiplo di 4), e scuse per eventuali errori o violazioni del regolamento, è solo il mio primo post (feelsbad).\nGLHF.\n\n{{champion:202}}  \"How lovely!\"","replies":[{"poster":"HaIIeIujah","date":"2017-02-25T22:35:43.926+0000","up_votes":1,"down_votes":0,"body":"Innanzitutto, grazie.\n\n> Senza menzionare la conoscenza ed i richiami lore ( anche se alcune cose mi hanno fatto storcere un poco il naso ma potrebbero essere mie pessime interpretazioni).\n\nSe hai tempo di spiegarti, posso rispondere volentieri. Alcune cose ossono essere dovuto ad una mia interpretazione personale, per altre posso provare a spiegarmi.\n\n> Inoltre hai un modo di scrivere molto simmetrico e bilanciato, questo non è il tuo primo lavoro vero?\n\nSe per lavoro intendi \"fanfiction\", no. Ma sarà la mia prima completa.\n\n>  Forse potevi curare ulteriormente il contesto (la questione sui campioni esclusi), ma probabilmente avrebbe dilungato troppo e rallentato l'inizio della vicenda.\n\nSe per \"contesto\" intendi le descrizioni....è intenzionale, sfortunatamente. Lo spazio per una fanfic è estremamente limitato, e non posso \"spenderlo\" in certe descrizioni. Detto rapidamente, una fanfiction parte dal principio che i lettori siano almeno familiari con l'universo in questione, sia i personaggi che il mondo stesso. Questo, unito al fatto che lo spazio sul forum è limitato per questioni di tempo (ogni capitolo deve poter essere letto rapidamente, e non tagliato a metà) mi costringe ad un certo stile, per quanto vorrei soffermarmi di più in certi dettagli.\n\nPer gli errori di battiture non ho scuse, e cerco quando posso di eliminarli.\n\n> Quindi buon lavoro per il prossimo che (credo) sarà la chiusura (sarebbe un bel riferimento chiudere col 12, multiplo di 4)\n\nIl prossimo non è l'ultimo, ma è l'inizio della sequenza finale. Senza fare promesse, considerando il capitolo \"0\", la storia dovrebbe avere un totale di sedici capitoli.","replies":[{"poster":"Apostasis","date":"2017-02-25T23:10:06.685+0000","up_votes":1,"down_votes":0,"body":"> Se per \"contesto\" intendi le descrizioni [...]\n\nNono figurati so come funzionano queste cose e anzi credo che tu abbia fatto un ottimo lavoro con le descrizioni degli ambienti che lasciavano più spazio, mi riferisco a questioni come quella, sollevata nei commenti dello scorso capitolo se ben ricordo, dell'assenza \"inspiegata\", nel canon della storia di personaggi che dovrebbero esserci come jayce e altri.\n> Se hai tempo di spiegarti, posso rispondere volentieri. Alcune cose ossono essere dovuto ad una mia interpretazione personale, per altre posso provare a spiegarmi. \n\nSono perlopiù dettagli di poco conto, diciamo che l'unica cosa che davvero mi ha \"triggerato\" è stata la cosidetta \"Acropoli di Piltover\" menzionata soprattutto all'inizio, in quanto non mi sembra che Piltover abbia una vera e propria acropoli ( a meno che non consideri in senso lato il termine, allora l'intera Piltover diventa un'acropoli), ma probabilmente sono io ad essere \"stuck up\", #sensidaclassicista.\nPer il resto gli altri possibili piccoli dettagli si fanno trascinare via dalla fluidità della storia.\n> considerando il capitolo \"0\", la storia dovrebbe avere un totale di sedici capitoli.\n\nE dire che ci avevo pensato dopo di considerare il prologo, certo sarebbe anche bastato \"specchiarlo\" con un epilogo ma solo tu conosci la tua storia e sai quale pacing sia necessario, mi fido volentieri però. Mi accontento del fatto che ci sarà ancora un po' da leggere :3 .\nOh e non hai bisogno di ringraziarmi, ho solo espresso il mio parere, per ora positivo. Poi se Jhin fa una brutta fine ne riparliamo >:D .\nVabbè dai buon lavoro per la chiusura, magari per prossimi commenti li evito sti wall of text kappa.","replies":[{"poster":"HaIIeIujah","date":"2017-02-25T23:17:15.906+0000","up_votes":1,"down_votes":0,"body":">  dell'assenza \"inspiegata\", nel canon della storia di personaggi che dovrebbero esserci come jayce e altri.\n\nSfortunatamente, questo è il problema anche noto come \"Perché Spiderman non chiama gli Avengers\". Giustificare ogni possibile mancanza richiederebbe troppo tempo (Jayce non partecipa, ma bisognerebbe anche spiegare perchè Zac e Janna non si intromettono direttamente, perché Jinx non cerca di introdurre altro caos, costa sta facendo Orianna nel mentre, perché Viktor non ha tentato di fermare Jhin, e così via in un escalation massiccia).Mi sono già spiegato, quindi non vado altrove.\n\n> è stata la cosidetta \"Acropoli di Piltover\" menzionata soprattutto all'inizio,\n\nIl termine \"Acropoli\" serve solo per distinguere la città alta (situata in cima all'istmo) dalla baia. /rant idiota in arrivo\n\nPiltover e Zaun sono comunemente note come \"Città Gemelle\", ma per avere un senso di appartenenza mi riferisco alla zona davanti ai  Sun Gates ( il passaggio tra i continenti) come \"Baia di Piltover\".\n\nTL;DR: Piltover è il termine generico che indica tutta la zona, baia inclusa. Acropoli di Piltover l'ho \"inventato\" per distinguere la città vera e propria dal complesso e da Zaun. Quindi si, per intenderci, \"tutta\" Piltover è un acropoli in senso lato, una volta escluse la zona della baia e quella appartenente a Zaun.","replies":[{"poster":"Apostasis","date":"2017-02-25T23:38:49.554+0000","up_votes":1,"down_votes":0,"body":"> Il termine \"Acropoli\" serve solo per distinguere la città alta (situata in cima all'istmo) dalla baia.\n\nPerfetto dunque, il rant idiota non è il tuo ma il mio, ma su certe definizioni divento abbastanza \"aggressivo/saccente\"\n\n> Giustificare ogni possibile mancanza richiederebbe troppo tempo \n\nEd infatti sono d'accordo con te , come avevo scritto qui \n>  Forse potevi curare ulteriormente il contesto (la questione sui campioni esclusi), ma probabilmente avrebbe dilungato troppo e rallentato l'inizio della vicenda.\n\nVolevo giusto portare una mia sensazione personale ma ritengo che tu abbia la scelta giusta, purtroppo vi è l'inclemente trade realismo-ritmo da soddisfare, e stai facendo un ottimo lavoro già con il cast a tua disposizione.\nAlla fine non ho commenti troppo costruttivi ( si è tanto che non leggo fanfic ma questa mi ha già preso troppo) e non credo di poterti consigliare qualcosa che tu già non sappia, d'altronde la mia esperienza fu breve, incostante e tanto tempo fa...anche se forse mi hai fatto venire voglia di ritentare.\nPraticamente tutto quello che posso dire è che spero l'atto finale degna fine della climax, hai creato un gran bel buildup, certo, sembra sciocco seguire a quanto ho appena scritto con questo, ma non lasciare che il pubblico ti trasmetta ansia e lavora con calma, non ti concentrare su scadenze o lunghezze e fai quanto ritieni giusto.","replies":[]}]}]}]}]}]}