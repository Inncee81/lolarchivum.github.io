{"poster":"HaIIeIujah","date":"2016-12-29T13:48:02.696+0000","title":"Il Quarto Rintocco-Capitolo 4: Controllo","subforum":"Creazioni della community","up_votes":14,"down_votes":2,"body":"Precedente:\n[Capitolo III](http://boards.euw.leagueoflegends.com/it/c/creazioni-della-community-it/oyN0AvTE-il-quarto-rintocco-capitolo-3-trauma)\n\nSuccessivo:\n[Capitolo V](http://boards.euw.leagueoflegends.com/it/c/creazioni-della-community-it/3VE42Vmi-il-quarto-rintocco-capitolo-5-determinazione)\n\n**Citt&agrave; di Piltover, il Giorno del Progresso.\nI grandi artisti del mondo sono trovati morti; i loro corpi distorti in crudeli opere.\nSona Buvelle &egrave; la prossima.\nIl capolavoro finale di un artista folle.\nUna cospirazione sul punto di inghiottire il mondo.\nUn&#039;ultima, straziante esibizione.**\n\n**_\n\n{{champion:37}} **La Musa: 8:12, Centro per la Sicurezza Cittadina, Acropoli di Piltover.**{{champion:37}} \n\n&quot;Inaccettabile! Assolutamente inaccettabile!&quot;\n\nMadama Shidari stava misurando a larghi passi la sala grigia in cui erano state segregate, borbottando come un trombone maltenuto. Gli altri membri del suo staff si erano fatti minuscoli, intimiditi nelle loro sedie, mentre gli agenti del corpo di sicurezza di Piltover rimanevano impassibili e immobili come vecchie statue. \n\nSona condivideva la frustrazione della ioniana, ma la sua rabbia era ben nascosta sotto strati di pacata eleganza.  _Le emozioni sono carburante per la musica, e non vanno sprecate._\n\nLa sua esibizione improvvisata si era conclusa con l&#039;apparizione di un massiccio convoglio di forze dell&#039;ordine. Accompagnati da un coro di disapprovazione, si erano fatti strada tra un oceano di fan adoranti per _rapire_ la musa ed il suo personale, sotto lo stendardo sventolante della loro stessa protezione. Tale era la furia della folla che con un semplice gesto di approvazione Sona avrebbe potuto trasformarli in una crociata sanguinaria, concludendo la composizione spontanea con un crescendo di violenza. \n\nEd invece si era limitata a sorridere, rassicurandoli del suo rinnovato impegni per il concerto e invitandoli ad attendere con ansia un ben piu&#039; memorabile spettacolo. Sona era stata scortata verso il Centro di Sicurezza Cittadina, un&#039;anonima fortezza in cemento e metallo dorato, la cui banale geometria pareva quasi un errore di distrazione nella stravaganza dell&#039;Acropoli.\n\nQui Sona Buvelle attendeva, avvolta in pregiate pellicce grigio-blu proveniente dalle lontane tundre settentrionali del Freljord, dove colossali bestie dal sangue ghiacciato dominavano le distese innevate e deserte. Finalmente, dopo quasi un quarto d&#039;ora, la solida porta color ebano si apr&igrave; stridendo; emerse un ufficiale della guardia- un uomo basso e muscoloso, dalla postura militare e considerata, come uno degli automi da esibizioni che popolavano le fiere della citt&agrave;. L&#039;agente si pieg&ograve; appena, in un rozzo ma cortese saluto. \n\n&quot;Mi scuso profondamente, a nome dell&#039;intera guardia cittadina, per il disagio causatole.&quot; _Persino la sua voce ha un ritmo meccanico. Ogni sillaba occupa esattamente il suo spazio, senza osare attardarsi._ &quot;La minaccia alla sua sicurezza &egrave; tale da costringerci a prendere misure preventive. Da questo momento, finch&eacute; l&#039;assassino non verr&agrave; neutralizzato, la sua scorta personale &egrave; stata rinforzata da Enforcers scelti dal corpo di guardia, e il suo programma &egrave; stato riscritto per evitare ulteriori rischi.&quot;\n\n_Come osano?_\n\nSona concaten&ograve; una serie di segni, e Shidari intervenne per tradurre- ma venne fermata da un gesto dell&#039;agente. &quot;Non ve n&#039;&egrave; bisogno, ma&#039;am.&quot; La guardia si volt&ograve; direttamente verso la musa. &quot;Comprendo la sua frustrazione. Ma la prego di comprender&agrave; la gravit&agrave; della situazione. Harold Magnusson &egrave; deceduto...&quot;Il cuore di Sona cadde con un tonfo, in un pozzo fatto di terrificante realt&agrave;.&quot;... ed una delle nostre squadre &egrave; stata colpita. Non possiamo permetterle di correre alcun rischio. Siamo nel mezzo di una tragedia, ed ogni istante in cui sottovalutiamo il pericolo &egrave; un istante di troppo.&quot;\n\nSona sprofond&ograve; nelle poltrona, coprendosi gli occhi con una mano. Nel profondo del suo petto bruciava una sanguinante ferita di uscita, da cui scorrevano in un fluido viscoso la perfezione e l&#039;eccitazione di quel giorno. _Harold, vecchio mio. Come?_.\n\nRespir&ograve; a fondo, e nel profumo delle pellicce ritrov&ograve; il ricordo di un tour ai confini congelati del mondo, tra i campi di battaglia della guerra civile di Freljord, ed un concerto in una valle appena protetta dalle tempeste; ritrov&ograve; la risata di Magnusson, che spesso aveva scherzosamente paragonato al rombo delle valanghe e al creparsi del ghiaccio; ritrov&ograve; un lungo addio, sui gradoni del Collegio Avarosiano appena inaugurato-una lavoro durato una vita, a cui Harold Magnuson aveva dedicato ogni istante, ogni respiro ed ogni goccia di sudore. Meno di tre mesi prima. \n\n_Ed ora Harold Magnusson &egrave; morto, e le montagne giacciono silenti. Senza il rombo di una valanga, o il suono del ghiaccio spezzato._\n\nMosse una mano, mantenendo la destra come schermo tra il mondo e le timide lacrime che erano apparse, fredde e salate.\n\n&quot;Circa mezz&#039;ora fa. Il corpo &egrave; stato ritrovato in...spiacevoli condizioni. Lo Sceriffo Capo in persona ha intercettato l&#039;assassino, ma nella sparatoria &egrave; stata ferita.&quot;\n\nSona si appigli&ograve; a quel dettaglio, pur di distrarsi dall&#039;incombente sensazione di futilit&agrave; che stava montando sulla sua schiena. _Rimanere impegnata. Questa &egrave; la chiave. E se desiderano tanto tenermi lontana dai miei ammiratori, forse posso aiutare questa citt&agrave; in un modo diverso._\n\nPose una richiesta, e finalmente l&#039;uomo mostr&ograve; una sfumatura di sorpresa. &quot;Incontrarla? Sono al momento sotto le cure dei migliori medici della citt&agrave;, lady Buvelle. Non vedo come...&quot;\n\nLa donna rispose, lasciando che la natura del linguaggio dei segni nascondesse il torrente di emozioni che avrebbe le avrebbe incrinato la voce- se avesse potuto parlare. Spieg&ograve; come la sua musica poteva risanare un corpo, risvegliando attraverso note intrise di magia gli antichi istinti di purificazione e rinascita che ogni uomo o donna porta con s&eacute;; come la magia naturale dell&#039; ethwal potesse chiudere le ferite e sopprimere le malattie; e come in tempi bui e remoti aveva dato prova dei suoi poteri, dentro e fuori dal palcoscenico, per curare non solo le ferite del corpo, ma quelle della mente,\n\n_I medici e i chirurghi possono ricucire la carne, ma c&#039;&egrave; molto di pi&ugrave; dentro la pelle di un uomo. _\n\nL&#039;agente assorb&igrave; le informazioni. Apr&igrave; appena la porta da cui era venuto, scambiando qualche parola con una voce nervosa dal lato opposto. La discussione era un gomitolo di parole ben conosciute. Pericolo, sicurezza, scorte, rischio. Alla fine, la guardia ebbe la meglio, e la porta si spalanc&ograve; del tutto.\n\n&quot;Lo Sceriffo e gli agenti feriti si trovano nell&#039;Ospedale Militare, sulla banchina. Il luogo &egrave; fortificato ed il personale &egrave; ben addestrato per situazioni estreme.&quot; spieg&ograve;, con una flebile nota di comprensione nella sua voce. &quot;La Citt&agrave; di Piltover &egrave; certa di poter garantire la sua sicurezza in quell&#039;edificio. Una scorta armata &egrave; pronta ad accompagnarla.&quot;\n\nSona si sollev&ograve;. L&#039;atmosfera era invasa da uno scrosciante silenzio, il limbo tra una strofa e l&#039;altra che esisteva solo per qualche secondo. La sinfonia attendeva una nuova direzione: una bassa spirala verso la disperazione, o una scala crescente. La decisione era ovvia.\n\n_Harold, ascolta attentamente._ Non sarebbe rimasta in balia della follia di un assassino o della paranoia di Piltover. _Sto per riscrivere questo spartito in tuo onore._ Sona Buvelle inghiott&igrave; le lacrime e singhiozzi, ed espir&ograve; fredda determinazione. Lontano, nelle sue orecchie, rugg&igrave; il boato di una valanga.\n\n**_\n\n{{champion:164}} **L&#039;Aristocratica: 8:16, Camera Dipinta, Sotterranei di Piltover **{{champion:164}} \n\nUn tavolo circolare dal diametro di cinque metri occupava il centro di una camera appena illuminata. Intorno al tavolo vi erano otto sedie, cinque delle quali occupate dalle pi&ugrave; eminenti figure presenti nella Citt&agrave; del Progresso.\n\nLady Camille Ferros sedeva ad una di esse. La riunione era stata indetta da lei, esattamente ventuno minuti prima, per discutere con massima urgenza degli avvenimenti di quella mattina. In quel momento, i suoi occhi metallici erano fissi con disprezzo ed attenzione su due dignitari dai vestiti oscenamente colorati, impegnati a insultarsi l&#039;un l&#039;altro dietro velate accuse e false gentilezze. \n\nL&#039;ambasciatore dell&#039;Impero Settentrionale di Shurima era un manipolatore e bugiardo cronico, proveniente da una nazione a malapena riconosciuta e fondata sull&#039;usurpazione; ciononostante,la capitale Nerimazeth era uno snodo ommerciale di grande riscontro, e come tale la macchina di Piltover era ben felice di chiudere gli occhi alle divergenze politiche pur di fare scorrere il sangue del commercio.\n\nIl rappresentante del Nuovo Impero di Shurima era un sognatore ed un fanatico, che come fin troppi dei suoi concittadini viveva nella bizzarria illusione che il loro imperatore fosse un uomo falco risorto dalla sabbie del deserto. Camille era dell&#039;opinione che persone simili appartenessero ad istituti mentali pi&ugrave; che alle eleganti sale della politica. Ma ancora una volta, la grande macchina era cieca a certe sottigliezze, ed il deluso figuro era stato invitato al Giorno del Progresso come ogni altro dignitario straniero.\n\nI due trovarono finalmente un punto in comune, concludendo il loro incessante chiacchiericcio per muovere una semplice- e assurda- proposta al consiglio nazionale.\n\n&quot;Il concerto dovrebbe essere annullato&quot;, frignarono quasi all&#039;unisono.\n\n&quot;Assolutamente no.&quot; risposero altre due voci, non petulanti e patetiche ma solide come archi d&#039;acciaio.\n\nCamille mosse il suo sguardo sorpresa all&#039;estremit&agrave; opposta del tavolo, da dove proveniva la voce che si era aggiunta al suo rifiuto. Il Gran Generale Jericho Swain  era un uomo lontano dal fiore degli anni, ma con la vecchiaia erano arrivate l&#039;esperienza ed una genialit&agrave; strategica incontrastata, oltre ad un certo acume politico che lo aveva portato in quella stanza in funzione di ambasciatore.\n\n&quot;E&#039; impensabile che la marina militare di Noxus non sia capace di garantire la sicurezza di una sua protetta. Annullare il concerto ora non sarebbe una dimostrazione di cautela, ma di negligenza.&quot; Swain si espresse con la fattualit&agrave; di un rapporto, esponendo un fatto pi&ugrave; che un opinione.\n\n&quot;Ovviamente, &quot; comment&ograve; Camille, penetrando i due omuncoli con uno sguardo capace di penetrare le carni-letteralmente &quot;la Citt&agrave; di Piltover non ha alcuna intenzione di cancellare un evento di _portata globale_ perch&eacute; le nazioni ospiti sono state incapaci di proteggere i loro cittadini.&quot; \n\n_I bambini vanno messi al loro posto._\n\n&quot;Strano scelta di parole, Lady Ferros.&quot;. Camille si volt&ograve; lentamente verso la quinta persona nella stanza, una giovane ma sorprendentemente sicura di s&eacute;, cugina di secondo grado della Regina Ashe I e rappresentante del Regno Avarosiano del Freljord Unito. &quot;Considerando che secondo i rapporti Magnusson era sotto la custodia di _vostri_ agenti.&quot;\n\n_Alla cucciola sono appena cresciute le zanne, e sente il bisogno di mordere._\n\n&quot;Non ho intenzione di nascondermi dietro una scusa, Lady Helmveil. Il secondo omicidio &egrave; stato, in parte, colpa nostra.&quot; Ammettere i propri errori era il primo, fondamentale passo verso la risoluzione del problema.\n\nIn questo caso, il problema era un assassino estremamente qualificato ed armato fino ai denti con un arma _non ancora sul mercato_, che aveva osato colpire nella _sua_ citt&agrave; nel Giorno del Progresso. Le forze dell&#039;ordine erano palesemente surclassate, e la situazione si stava rapidamente evolvendo in uno scandalo.\n\nCamille detesteva gli scandali.\n\n&quot;Nonostante i tragici fatti, questo non &egrave; il giorno n&eacute; il luogo per piegarsi davanti ad un terrorista. Gli occhi del mondo sono puntati su questa citt&agrave;, e gli occhi del mondo non vedranno uno spettacolo di codardia.&quot; La grande macchina non sarebbe stata fermata cos&igrave; facilmente. _No,_ si corresse Camille, _la grande macchina non si sarebbe fermata affatto._ L&#039;irrispettoso animale che con tanta arroganza si aggirava nelle sue strade sarebbe stato schiacciato dagli ingranaggi del progresso, e il suo sangue avrebbe oliato la macchina.\n\n&quot;In qualit&agrave; di rappresentante dei Grandi Clan di Piltover, assicuro a tutti voi che ogni singola risorsa necessaria sta venendo mobilitata in questo momento. Il vostro primo interesse &egrave; tenere la situazione sotto controllo nelle vostre comunit&agrave;, e fare s&igrave; che non sollevi un polverone mentre dei professionisti si occupano del fuggitivo.&quot;\n\n&quot;Oh, &egrave; forse un occasione per assistere in prima persona al lavoro della Dama Grigia?&quot; chiese Swain, con un ghigno obliquo dall&#039;aria rapace.\n\n_Il Noxiano &egrave; ben informato._ Gli altri rappresentati indossarono un espressione comicamente interrogativa.\n\n&quot;Temo di non capire, Gran Generale.&quot; rispose Camille, i muscoli del volto immobili. Lo stratega si limit&ograve; a sorridere, accarezzando il corvo appollaiato sulla sua spalla. _C&#039;&egrave; una certa, affilata somiglianza tra i due_, pens&ograve; sopprimendo una risata. Noxus e Piltover erano entrambi invasi da spie della nazione opposte, in un elegante danza di doppiogiochi e false missive. Un momento di debolezza apparente, e la famosa flotta da guerra che aveva spezzato Ionia sarebbe stata alle porte di Piltover- non come ospiti, ma invasori. Eppure quel fragile equilibrio globale rimaneva costante, sostenuto dai bisogni incessanti di Noxus e dal pulsare della grande macchina.\n\n&quot;Ho piena fiducia nella capacit&agrave; di Piltover di neutralizzare la minaccia.&quot; aggiunse infine il generale. &quot;Nel mentre, la giovane Malindari verr&agrave; ospitata-fino al concerto- a bordo della mia ammiraglia. Non c&#039;&egrave; alcun bisogno di impegnare le forze della citt&agrave; per un dettaglio di sicurezza.&quot; Il corvo gracchi&ograve; in approvazione.\n\nNessuno sembr&ograve; avere il desiderio-o il coraggio- di opporsi. Camille si alz&ograve; in piedi, seguita immediatamente da Lady Helmveil, dai due giullari di Shurima e da Swain, che si sollev&ograve; appoggiandosi su un bastone ricurvo. &quot;Inutile attardarci ulteriormente. Il Giorno del Progresso &egrave; appena iniziato, e non si fermer&agrave; di certo. Con permesso.&quot;\n\nUno ad uno , i dignitari abbandonarono la sala. Quando il gracchiare del dannato corvo era ormai lontano, Camille attravers&ograve; la porta blindata  ed il lungo corridoio che conduceva ai suoi quartieri. Una stanza spartana la accolse, priva di qualunque decorazione. Un semplice letto ad una piazza e mezzo, accuratamente rinforzato; una scrivania ricolma di dossier e documenti, in perfetto ordine; un largo armadio ed una coppia di mobili in ferro e legno.\n\n_Come tutte le cose, occorre uno sguardo esperto per coglierne la vera importanza._\n\nCamille mosse in avanti, attraverso una porta nascosta invisibile ad un occhio umano. Dietro la camera privata di Lady Camille, leader del Clan Ferros giaceva la sala da guerra dell&#039;Intelligencer Camille Ferros. \n\nLuci a contrasto piovevano dal pavimento, illuminando un arsenale di protesi ed armi modulari ordinate in un enorme rastrelliera che occupava un intera parete. Un&#039;altra era stata trasformata in una mappa interattiva di Piltover, in cui brillavano due punti vermigli-i luoghi del delitto, con una ragnatela di connessioni e possibili traiettorie sviluppate tutte intorno. Cristalli Hextech, di una purezza  e rarit&agrave; tali che persino un rampollo di un Grande Clan avrebbe dovuto controllare i propri fondi prima di acquistarne uno riposavano in una teca di cristallo fortificata. Camille respir&ograve; profondamente, gli ingranaggi di una mente analitica in azione.\n\n_Un lavoro ben fatto richiede tre elementi. Pazienza, precisione e il giusto strumento._ Il motto ufficiale degli Intelligencer era inciso nel soffitto, sotto l&#039;emblema del Clan Ferros.\n\nPazienza e precisione erano nel suo sangue quanto l&#039;emoglobina; inculcati da anni di servizio e sacrifici per la sua famiglia, il suo clan, la sua citt&agrave;.\n\nGli strumenti giusti erano davanti a lei.\n\nCamille estrasse dalla rastrelliera una serie di componenti, che vennero immediatamente inghiottiti dai servomeccanismi delle sue protesi. \n\nUno scudo deceleratore, ordini di magnitudine pi&ugrave; potente di ogni altro strumento difensivo in circolazione. Rampini binari da estrazione rapida, vecchi ma affidabili. Soppressore di movimento a campo vuoto - il pinnacolo assoluto della tecnologia di restrizione. Infine, due magnifiche lame da combattimento ravvicinato, una per gamba, andarono a completare il nuovo assetto da guerra. \n\nSi volt&ograve; verso la mappa. Piltover e Zaun, rappresentate con estrema cura per ogni minuscolo dettaglio. Le strade, strette e caotiche, della citt&agrave; inferiore, che scorrevano tra le chemifabbriche ed i magazzini come vene sotto la pell; le banchine ed i palazzi splendenti dell&#039;Acropoli, cuore pulsante del commercio mondiale; il massiccio canyon artificiale, chiamato la Frontiera , che divideva quei due mondi cos&igrave; differenti eppure cos&igrave; profondamente legati.\n\nL&#039;ecosistema delle due citt&agrave; era un equilibrio curato alla perfezione. Sotto il sole brillante, Piltover procedeva verso l&#039;alto e in avanti, trascinando il mondo dietro di s&eacute; nel nuovo, splendente futuro. E sotto marciva Zaun- un&#039;eterna fabbrica nelle cui fornaci chimiche bruciavano gli errori del passato, che sfornava le risorse necessarie per tenere viva la grande macchina. \n\nIn quell&#039;ecosistema si aggirava un insetto, un corpo estraneo, un disgustoso intruso che sperava di fermare degli ingranaggi talmente colossali da misurare le loro rotazioni non in secondi, ma in _ere._  Uno squilibrato che provava piacere nel profanare i cadaveri. Camille aveva visto le immagini, e quei corpi mutilati avevano accesso nei suoi occhi il fuoco del disprezzo. La donna pass&ograve; un guanto sulla mappa, rimuovendo una minuscola particella di polvere dallo schermo. \n\nLa Citt&agrave; del Progresso sarebbe andata avanti imperterrita. La grande macchina avrebbe macinato le sue ossa, l&#039;anomalia sarebbe stata schiacciata, e Lady Camille Ferros avrebbe portato il suo corpo alle fornaci del domani. Tutto sarebbe tornato sotto controllo. Questo era certo.","replies":[{"poster":"SickAnto","date":"2016-12-29T19:06:36.530+0000","up_votes":1,"down_votes":0,"body":"Come ogni volta mi ripeto, bel lavoro anche qui.\nNon do una critica sul testo e la grammatica, non essendone in grado ma qualcosa non mi ha convinto in termini di Lore.\nCamille sembra rappresentata come se fosse la leader ufficiale del clan, che io ricorda non lo è, guida tutto dietro le quinte se non sbaglio.","replies":[{"poster":"HaIIeIujah","date":"2016-12-29T22:48:22.411+0000","up_votes":1,"down_votes":0,"body":"Dopo The Weakest Heart/Progress Day, Camille ha preso controllo dei Ferros al fratello. La facciata \"ufficiale\" è un suo pronipote(rimasto innominato), ma essendo lei a tenere pubblicamente le redini del clan in sua vece, siede al tavolo del Concilio di Sicurezza con la piena autorità dei \"Grandi Clan Riuniti\".\n\nSfortunatamente, ci saranno certe libertà dalla lore ufficiale ( ho già parlato del compromesso preso con il ruolo di Cait.) In questo caso, il fatto che sia in una posizione simile non contraddice necessariamente la lore esistente- la conciliazione è che è stata \"Scelta\" (da se stessa, dietro il suo pupazzo), come rappresentante diretta dei Grandi Clan per l'evento.","replies":[{"poster":"SickAnto","date":"2016-12-29T22:54:52.095+0000","up_votes":1,"down_votes":0,"body":"Uhm ok, probabilmente mi era sfuggita^^\nComunque, mi è piaciuto molto come hai gestito tutti i rappresentanti dei regni li presenti, anche se, non mi sarei aspettato Swain.","replies":[{"poster":"HaIIeIujah","date":"2016-12-29T23:03:06.873+0000","up_votes":1,"down_votes":0,"body":"Grazie.\n\nSwain è lì presente per motivi che diventaranno ovvii più avanti, ed in parte perchè volevo dare uno sprazzo di un campione esterno da piltover, per un punto di vista diversa.\n\nIl fatto che sia uno , se non il mio personaggio preferito a livello di lore ha certamente aiutato nella decisione.","replies":[{"poster":"Drakethehero","date":"2017-03-10T21:29:51.943+0000","up_votes":1,"down_votes":0,"body":"mi è piaciuto il doppio gioco di parole tra swain e camille :P","replies":[]}]}]}]}]}]}