{"poster":"HaIIeIujah","date":"2017-03-03T20:51:53.344+0000","title":"Il Quarto Rintocco-Capitolo 12: Crescendo","subforum":"Creazioni della community","embed":{"description":null,"url":"http://i67.tinypic.com/2mdmr90.png","image":"http://i67.tinypic.com/2mdmr90_th.png"},"up_votes":16,"down_votes":4,"body":"Precedente:\n[Capitolo XI](http://boards.euw.leagueoflegends.com/it/c/creazioni-della-community-it/mYZTmAFK-il-quarto-rintocco-capitolo-11-spirale)\n\nSuccessivo:\n[Capitolo XIII](http://boards.euw.leagueoflegends.com/it/c/creazioni-della-community-it/AauPkEzc-il-quarto-rintocco-capitolo-13-duetto)\n\n{{champion:37}} **La Musa: 20:45, Viale Chiaracciaio, Baia di Piltover** {{champion:37}} \n\nAvevano tentato di fermarla, di dissuaderla. Voci vuote e parole insignificanti, respiri di sollievo mascherati dietro un velo di preoccupazione.\n\nNon vi era scelta, n&eacute; indecisione. Per quanto Sona Buvelle fosse stata accusata negli anni di avere una certa disposizione verso il martirio, in quel luogo e quel tempo l&#039;unico futuro passava attraverso il suo sacrificio personale.\n\n_Sedici, tra ragazzi e ragazze. Figli e figlie dei Grandi Clan. Il nuovo sangue della citt&agrave;._\n\nIl simbolismo era fin troppo palese per i suoi gusti, ma non per questo meno greve. Nel corso di quell&#039;inseguimento, di quella giornata ai limiti del surreale, la musicista aveva almeno in parte iniziato ad intravedere le linee di pensiero che guidavano il suo crudele avversario. La scelte che le aveva offerto era semplice: accettare il proprio ruolo e chinare la testa sul blocco, o sacrificare quei giovani e cos&igrave; facendo dimostrare la sua inadeguatezza. Nulla, se non una vittima priva di imperfezioni avrebbe potuto completare l&#039;opera; questa non era che l&#039;ultima prova, un perverso modo di dimostrare il suo valore agli occhi dell&#039;artista.\n\n _Khada Jhin._ Ioniano. &quot;Demone Dorato&quot;. Un&#039;espressione arcaica, che risuonava nei bui meandri del folklore interno e nelle leggende sussurrate a bassa voce, in alto nei pascoli nelle notti di primavera. Uno spirito maligno e sorridente, che tormentava i mortali con i suoi scherzi diabolici. Simboli su simboli, storie su storie. \n\nIl viale era illuminato a giorno. Un&#039;esercito di guardie e giornalisti si era radunato a un centinaio di metri dall&#039;Anfiteatro, troppo timorosi per avanzare verso la struttura. Anche il Chiaracciaio brillava, non della luce riflessa ma del proprio bagliore, creato da un centinaio di lanterne rossastre, proiettando ombre caotiche sugli edifici e sull&#039;acqua della baia. Tetro e impaziente.\n\nAl suo passaggio, la folla si divise. Grida di stupore, forse paura, echeggiarono intorno a lei. Occhi sgranati, luci, l&#039;occasionale telecristallo puntato. Sona avrebbe potuto chiudere gli occhi e pretendere che questo fosse soltanto un altro concerto e non la sua esecuzione. Che ad attenderla nell&#039;Anfiteatro ci fosse un pubblico adorante e non degli ostaggi. Che la musica della citt&agrave; fosse una sinfonia di gioiosa attesa, e non quel profondo, abissale coro.\n\nMa Sona Buvelle non aveva alcuna intenzione di morire quel giorno. Aveva indossato quello che poteva solo definire come il suo abito preferito. Un semplice vestito lungo e azzurro, quasi dello stesso colore dei suoi capelli. Abbastanza banale da non attirare l&#039;attenzione di un osservatore, lasciando lo spazio necessario alla sua musica. L&#039;unico gioiello era una collana di pietre nere, pesante al suo collo. Davanti a lei fluttuava l&#039;etwhal. \n\nLo strumento era furioso, come un animale in gabbia. Ogni corda tesa all&#039;inverosimile, ogni particella pronta a lottare. L&#039;etwhal non le offriva conforto, comprensione, piet&agrave; o pace. L&#039;etwhal era l&#039;unico a comprendere di cosa avesse bisogno.\n\n_Questa non &egrave; un esecuzione, un concerto, una tragedia. Questo &egrave; un duello._\n\nE Sona Buvelle, come mai prima d&#039;ora, era pronta a combattere.\n\n{{champion:202}} **L&#039;Artista: 20:47, Anfiteatro Chiaracciaio, Baia di Piltover**{{champion:202}} \n\n&quot;Ai posti, ognuno ai suoi posti!&quot; grid&ograve;, battendo le mani, la voce spezzata dall&#039;eccitazione.\n\nDue membri della sua troupe improvvisata, con appena un istante di esitazione, si mossero verso il portone principale. Jhin non aveva avuto il tempo di istruirli a dovere, ma fortunatamente il loro compito era limitato.\n\nNell&#039;istante in cui i bruti aprirono le massicce ante dell&#039;Anfiteatro, Jhin tir&ograve; una leva, richiamando l&#039;attenzione di quattro proiettori sospesi.\n\n_Ed ora, per l&#039;ingresso..._\n\nSona Buvelle entr&ograve; nell&#039;edificio, preceduta dal suo strumento fluttuante e accompagnata da fasci di luce dei proiettori. Tutto, in quell&#039;immagine, sembrava emerso dalle sue fantasie pi&ugrave; recondite: i sottili bagliori sulle corde tese, la brezza notturna che le sollevava i capelli; persino il misto di luce della lanterne, che come un velo scarlatto discendeva lentamente sul volto della musa, come un sogno dai colori troppo nitidi per rimanere nell&#039;irreale...\n\n_Concentrati._ Jhin si riscosse dalla sua soggezione, riprendendo il suo ruolo. Allarg&ograve; le braccia, decantando con voce squillante la sua battuta.\n\n&quot;Benvenuta, mia cara, al cuore della nostra opera! Ti ho attesa, come ti attesa. Solo adesso mi rendo conto di averti attesa per anni, ben prima di conoscerti. L&#039;arte richiama arte, e gli animi affini non possono che cercare compagni con cui condividere la propria magnifica ossessione.&quot;\n\nLentamente, senza perdere il ritmo del proprio discorso, inizi&ograve; a discendere le lunghe scale a chiocciola che collegavano il palco superiore al resto della struttura. Not&ograve; con una sfumatura di irritazione che il proiettore che avrebbe dovuto seguirlo era leggermente fuori sintonia, ma era certo di poter coprire la lacuna della scenografia con la propria presenza. \n\n&quot;Sona, Sona Buvelle. Musicista, filantropa, diva, oggetto di desiderio e venerazione. Nulla di tutto rende onore alla tua pienezza. Lo ammetto, io stesso ho fallito nell&#039;apprezzare tutte le tue doti, e ne ho pagato le giuste conseguenze.&quot; \n\n_Piano, adesso. L&#039;introduzione merita una certa indulgenza. Lascia che apprezzi ci&ograve; che hai fatto per lei._\n\nLa sequenza di luci continu&ograve;, illuminando adesso i suoi ospiti. Undici ragazze e cinque ragazzi occupavano la prima fila davanti al palcoscenico; legati, bendati e imbavagliati affinch&eacute; i loro sensi non li distraessero dalla magnifica occasione che gli era stata offerta.\n\n&quot;Ma ora non ho dubbi, e mi vergogno di averne mai avuti. Sona Buvelle, tua &egrave; la perfezione! Nell&#039;altruismo del tuo martirio, hai cementato il tuo degno posto nella mia creazione. Tre rintocchi sono stati suonati, mia cara. Il mondo li uditi, ed ha le sue orecchie ben tese. Prima che il quarto risuoni e completi la sublime sinfonia...&quot;\n\nJhin aveva raggiunto la base della scala. Mentre si avviava verso il punto prestabilito, al centro del palcoscenico, not&ograve; con piacere che la musa si era mossa per raggiungerlo. _Anche lei sente la canzone del fato, e ne &egrave; irresistibilmente attratta._ Mai, prima di allora, Khada Jhin si era sentito cos&igrave; completo.\n\nUn ultimo proiettore illumin&ograve; il centro del palcoscenico, dove un pesante pianoforte in ebano e fili d&#039;oro attendeva impaziente. Era un capolavoro anch&#039;esso, su cui Jhin aveva segretamente speso quasi un quarto del patrimonio che gli era stato fornito, creato da zero sotto le sue specifiche istruzioni e perfezionato dal miglior artigiano della citt&agrave;. L&#039;unico strumento degno di accompagnare la musa ed il suo etwhal, nato solo per quello scopo.\n\n&quot;Ti invito ad unirti a me in un ultima esibizione. Fin troppo a lungo Piltover &egrave; stata negata la gioia del tuo lavoro, della tua maestria. Questa &egrave; una notte memorabile, e soltanto tu puoi provvedere la giusta atmosfera.&quot; Dozzine di telecristalli iniziarono a ronzare, fluttuando intorno al palcoscenico, trasmettendo quell&#039;immagine a chiunque fosse disposto a vederla, su ogni frequenza ed in ogni direzione. L&#039;artista si inchin&ograve;, e la musa accett&ograve; la sua offerta, facendo palpitare il suo cuore con la forza dirompente del destino pronto a compiersi.\n\n_Che lo spettacolo abbia inizio._\n\n{{champion:37}} **La Musa: 20:49, Anfiteatro Chiaracciaio, Baia di Piltover** {{champion:37}} \n\nOcchi su di lei. Occhi bendati degli ostaggi terrorizzati, incerti e tremanti nel buio. Occhi distanti e molteplici, degli spettatori oltre i cristalli. Occhi lussuriosi, folli e profondi, del demone dorato.\n\n_Il mondo &egrave; in attesa._\n\nSona inspir&ograve;. Con un pubblico di quelle dimensioni, se avesse anche solo per un istante ceduto a quell&#039;attenzione, una singola nota sarebbe bastata per porre fine alla vita dell&#039;assassino. Gli occhi della musicista si posarono sul polso sinistro dell&#039;uomo, attorno al quale era annodato un rozzo dispositivo.\n\nUn detonatore.\n\n&quot;Questo, mia cara?&quot; chiese, rendendosi conto della sua attenzione. &quot;Ti prego di non considerarlo. Non &egrave; che un ultima precauzione, una che adesso so non essere necessaria.&quot;\n\n_Collegato in qualche modo agli ostaggi, in caso io opponessi resistenza._\n\nSona abbass&ograve; le palpebre. Vi era un ode nell&#039;aria, un ode gravida e complessa. Qualunque cosa stesse per accadere, aveva inizio ora, con una sua decisione. Tutto ci&ograve; di cui aveva bisogno era di un attimo di esitazione, di debolezza, un istante in cui l&#039;attenzione del demone fosse distratta. Liberati gli ostaggi dalla sua stretta, quell&#039;opera avrebbe preso una piega ben diversa. Era un gioco pericoloso, che si sarebbe potuto concludere in un istante; ma vi era fin troppo metodo nella sua follia, schemi e sequenze e non semplice caos. Sona aveva imparato a distinguerne la sfumature, ed ora poteva vederne il corso.\n\n_Che sia._ Del resto, tutti i suoi preparativi sarebbero valsi qualcosa, e persino in quel giorno tetro e surreale Sona Buvelle era, prima di tutto, un&#039;artista.\n\nSi avvicin&ograve; al fascio di luce, accettando silenziosamente l&#039;offerta di quel blasfemo duetto. Con una gioia quasi infantile Khada Jhin prese il suo posto al pianoforte, preparandosi a dare il via al concerto. Venne fermato immediatamente da una singola, imperiosa tensione di corda. \n\n_Questa &egrave; ancora la mia notte, Khada Jhin. Sar&ograve; io ed io soltanto a guidare la sinfonia._ Chinando educatamente la testa, l&#039;assassino le lasci&ograve; dettare il ritmo di apertura, cedendo alla sua superiore esperienza.\n\n\n\nNell&#039;Anfiteatro Chiaracciaio, costruito sul grande ponte della banchina di Piltover, Sona inizi&ograve; la sua esibizione. L&#039;etwhal tra le sue mani inizi&ograve; a cantare, una lunga e solitaria nota dal sapore di distese brulle e cieli senza luna, malinconica eppure speranzosa.","replies":[{"poster":"Domanda","date":"2017-03-05T12:59:48.172+0000","up_votes":2,"down_votes":0,"body":"{{sticker:slayer-pantheon-popcorn}}","replies":[]},{"poster":"SickAnto","date":"2017-03-03T21:14:52.942+0000","up_votes":2,"down_votes":0,"body":"MA NON PUOI LASCIARMI COSI'! Uffa ;--;","replies":[{"poster":"HaIIeIujah","date":"2017-03-03T21:18:35.538+0000","up_votes":1,"down_votes":0,"body":"Pazienza, ormai siamo agli sgoccioli!","replies":[]}]},{"poster":"Drakethehero","date":"2017-03-12T09:11:12.162+0000","up_votes":1,"down_votes":0,"body":"capolavoro","replies":[]}]}