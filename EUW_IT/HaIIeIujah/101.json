{"poster":"HaIIeIujah","date":"2017-01-25T02:46:41.722+0000","title":"Il Quarto Rintocco-Capitolo 5: Determinazione","subforum":"Creazioni della community","up_votes":17,"down_votes":1,"body":"_Nota d'Autore: Mi scuso profondamente per il colossale ritardo tra capitoli. Questa pu&ograve; essere considerata ufficialmente la &quot;stagione 2 &quot; della fanfiction, e far&ograve; del mio meglio per mantenere un ritmo accettabile da questo momento. Per chiunque continui a seguirla nonostante tutto, grazie mille._\n\nPrecedente:\n[Capitolo IV](http://boards.euw.leagueoflegends.com/it/c/creazioni-della-community-it/T2JErIvp-il-quarto-rintocco-capitolo-4-controllo)\n\nSuccessivo:\n[Capitolo VI](http://boards.euw.leagueoflegends.com/it/c/creazioni-della-community-it/QE0fw6s0-il-quarto-rintocco-capitolo-6-discesa)\n\n**Citt&agrave; di Piltover, il Giorno del Progresso.\nI grandi artisti del mondo sono trovati morti; i loro corpi distorti in crudeli opere.\nSona Buvelle &egrave; la prossima.\nIl capolavoro finale di un artista folle.\nUna cospirazione sul punto di inghiottire il mondo.\nUn&#039;ultima, straziante esibizione.**\n\n**_\n\n{{champion:37}} **La Musa: 8:40, Ospedale Militare  Nathaniel Ferros,  Banchina di Piltover** {{champion:37}} \n\n_Il perfezionismo di Piltover non cesser&agrave; mai di stupirmi_, si ritrov&ograve; a riflettere compiaciuta Sona, tra una scala e l&#039;altra.\n\nPersino la stanza di ospedale in cui si trovava avrebbe potuto competere con alcuni hotel di lusso. Interamente verniciata di un bianco sterile, con appena due letti separati da sottili veli ricamati e coperti da spesse lenzuola color cielo. Il pavimento in assi di legno si piegava appena con un allegro scricchiolare mentre una larghissima finestra, in questo momento spalancata, si apriva su una spettacolare vista della Banchina. \n\nImponenti galeoni da guerra Noxiani dominavano i moli, seguiti da una coorte di piccoli ed agili vessilli di supporto come remore sulla scia degli squali, tutti sventolanti le bandiere nere e cremisi del belligerante impero. A debita distanza, attraccata con spesse corde dipinte, una fregata-tempio Ioniana innalzava i vessilli multicolore quasi in cenno di sfida. Ed ancora, drakkar Freljordiani , bassi sull&#039;orizzonte, con le polene dalle fattezze di lupi e mostri marini; navi merci da Bilgewater, cariche fino all&#039;orlo di merci preziose ed esotiche, beni accumulati dai signori dei pirati in lunghe incursioni e ora condotti nella legalit&agrave; di Piltover; bizzarri macchinari trainati da possenti vascelli a vapore come mostri marini incatenati , trascinati controvoglia nel ventre ribollente della citt&agrave;.\n\nBen sopra quel fertile caos di culture svettava l&#039;Anfiteatro Chiaracciaio, solido come il promontorio su cui era costruito. Persino in quel momento Sona poteva quasi percepire, dietro le pareti in acciaio e vetro, i frementi preparativi in corso. \n\nDi questo parlava la sua composizione, ora eseguita per il beneficio delle due donne che occupavano i letti della stanza. Delle meraviglie del mondo che stavano convergendo in quel giorno, delle risate e canzoni che inondavano le strade della Banchina, e del sole ascendente che riscaldava i corpi e gli animi.\n\nConcluse la sua melodia con una singola nota, brillante come il riflesso sulle parenti dell&#039;Anfiteatro. Sottili fili di magia si intrecciarono, invisibili, attraverso l&#039;aria e verso il suo modesto pubblico. Con lievi tocchi e minuscole alterazioni le note attraversarono i due corpi, impercettibilmente stimolando le cellule delle ferite. Ben presto la forza vitale sopita sarebbe stata risvegliata, le ossa ricomposte e la pelle cicatrizzata. Quando la nota cess&ograve; di vibrare tra le pareti, il processo era gi&agrave; iniziato, e la stanza piomb&ograve; nel silenzio.\n\nSona si impegn&ograve; a non mostrare la sua irritazione davanti alla mancanza di applausi.\n\n&quot;Uhm. Miss Buvelle, non credo che...&quot; Vi, la muscolosa agente che occupava il letto sinistro, fece per commentare. Si interruppe immediatamente, portando una mano al ginocchio, gessato e sospeso. &quot;Hey! Voglio dire, sta funzionando!&quot;\n\nLa musa nascose un sorriso. La sinfonia della ragazza era un aggressiva composizione di tamburi e pistoni quasi cacofonica, ma non priva di una certa ferale bellezza. Le note taumaturgiche si limitarono a concentrare parte di quell&#039;energia verso l&#039;interno. Il merito era tanto del paziente quanto della guaritrice.\n\n&quot;Sono convinta. Voglio dire, prude da morire, ma &egrave; certamente meglio di prima.&quot; La sincera gratitudine nella sua voce era un degno sostituto all&#039;applauso mancato. Sona sorrise. &quot;Puoi fare qualcosa per lei?&quot;\n\nIl sorriso mor&igrave; sulle sue labbra. \n\nLo Sceriffo Capo Caitlyn fissava fuori dalla finestra accanto al suo letto, con occhi vitrei. Il suo sguardo passava oltre la baia, oltre l&#039;Anfiteatro  e verso un orizzonte che solo lei poteva vedere. Ogni suo tentativo di aiuto era stato soppresso da un tono persistente: una crudele traccia lasciata dal sadico, che come una cicatrice si era aperta nell&#039;anima della sua vittima. La melodia risuonava in un ambiente vuoto, accompagnata solo dal profondo, terrificante silenzio di una mente assente. \n\n_Nessun musicista pu&ograve; esibirsi senza un pubblico._ \n\nLa magia dell&#039;etwhal era incapace di influenzarla nel luogo buio in cui era stata esiliata. Sona sospir&ograve;, voltandosi per comunicare con l&#039;agente alle sue spalle: Madama Shidari era impegnata , era costretta ad affidarsi all&#039;ufficiale come traduttore.\n\n&quot;Milady Buvelle &egrave; costernata, ma aiutare lo Sceriffo &egrave; oltre le sue capacit&agrave;.&quot; \n\n&quot;Oh. &quot; la sua delusione era palpabile. &quot; Immagino sia ancora troppo presto, eh?&quot;.\n\n_O troppo tardi._ \n\nSona aveva sperato di poter raccogliere qualche indizio sull&#039;assassino. Il suo accento, una vaga descrizione del suo aspetto, persino un dettaglio come il suo modo di camminare. Sfortunatamente, l&#039;Enforcer ricoverata aveva ammesso di aver perso conoscenza prima ancora di entrarvi in contatto, abbattuta in uno spericolato piano di sua invenzione.\n\nTuttavia, la sua visita non era stata inutile. Sona aveva appreso tre fondamentali frammenti di informazioni.\n\n_Primo, l&#039;assassino usa un arma da fuoco._ Di quale natura, la musa non era certa - la sua conoscenza delle armi aveva gravi lacune- ma le ferite erano state chiaramente causata da un fucile, o forse una pistola: non era la prima volta che Sona placava il dolore di vittime afflitte da simili mutilazioni.\n\n_Secondo, nonostante le avesse alla propria merc&eacute;, le ha lasciate entrambe vive._ Ci&ograve; che aveva fatto alle due donne era assolutamente ripugnante, ma nonostante le ferite del corpo e dell&#039;anima Caitlyn e Vi respiravano ancora. Cosa ci&ograve; significasse le sfuggiva, ma era freddamente consapevole dell&#039;importanza di quel dettaglio.\n\n_Terzo, e pi&ugrave; importante, la sua traccia._\n\nOgni individuo possedeva una sua inconfondibile melodia, un tema prodotto dal nido della propria anima ed amplificato dal battito cardiaco. L&#039;orecchio inesperto era incapace di distinguerle e spesso venivano interpretate come semplici sensazioni, effimere intuizioni dalla scarsa significanza.\n\nPer Sona Buvelle le melodie si aprivano, liete di svelare gli intimi segreti dei loro padroni come spartiti scritti in una chiave nota solo a lei. La traccia di una persona era la somma assoluta delle sue esperienze, un&#039;esibizione della loro natura pi&ugrave; profonda. \n\nNel coro, alieno e parassita , che aveva soppresso la traccia dello Sceriffo, Sona trov&ograve; tutto ci&ograve; di cui aveva bisogno. Una melodia complessa, chimerica, fatta di profondi tamburi e arpe pizzicata immerse in un coro inumano. Talmente unica da essere indimenticabile. Talmente unica da poter essere facilmente riconosciuta, persino nel caos di Piltover.\n\nIl filo dei suoi pensieri fu interrotto da un sonoro bussare. Shidari apparve dalla porta, scortata da un altro agente e con una larga busta violacea.\n\n&quot;Milady, il suo cambio. Esattamente come ha richiesto.&quot; gracchi&ograve;, un lampo di complicit&agrave; negli occhi.\n\nSona si alz&ograve; prima di piegarsi in un profondo inchino verso le pazienti. Vi ricambi&ograve; con un imbarazzato cenno, mentre Caitlyn non reag&igrave; in alcun modo.\n\n_Porr&ograve; fine a questo orrore anche per te, Sceriffo._ \n\nGli occhi della donna rimasero immobili, inghiottiti nel vuoto.\n\n**_\n\n{{champion:202}} **L&#039;Artista: 9:00, Sherezade Caf&eacute;, La Frontiera**{{champion:202}} \n\nUn uomo dal volto anonimo sedeva su un elegante sedia nera, all&#039;interno della rinomata caffetteria Sherezade. Sospeso in un&#039;ampolla trasparente sopra il vuoto abissale della frontiera, il caf&eacute; era un oasi paradisiaca di lusso alle porte dell&#039;abisso di Zaun. Solo lo spesso vetro e le sospensioni separavano quel mondo chiuso dalla fetida nebbia chimica che lo ghermiva tutto intorno, come le spettrali dita di un dijnn.\n\nL&#039;uomo sciolse un cucchiaino di zucchero - il quarto- nel suo caff&eacute; fumante. L&#039;odore era _magnifico_, e per un  attimo apparve un sorriso soddisfatto sul suo volto.\n\nMa quel volto era appena una comodit&agrave; presa in prestito e non lo definiva pi&ugrave; dei vestiti eleganti che indossava quella mattina. Dietro una maschera di pelle, Khada Jhin sorrise per motivi completamente differenti.\n\n_Il  Secondo Rintocco &egrave; stato suonato._\n\nOh, l&#039;eccitazione! Il suo pubblico improvvisato si era rivelato semplicemente splendido. Jhin si era ritrovato a fremere dall&#039;emozione mentre la fragile mente della sua spettatrice si piegava davanti alla sua opera. Col tempo, Jhin ne era certo, il seme di orrore sarebbe germogliato in pura ammirazione. Come sarebbe potuto essere altrimenti? Certo l&#039;occhio esperto dello Sceriffo avrebbe apprezzato i preziosi dettagli della sua creazione, la cura ossessiva con cui aveva trasformato un uomo come tanti in qualcosa di unico. \n\n_La vera gioia &egrave; un caff&egrave; bollente, la consapevolezza di un lavoro ben fatto, e la visita imminente di un amico._ Quasi. L&#039;uomo che stava aspettando non era di certo un suo amico - nessuno al momento, nell&#039;intero pianeta, godeva di un tale privilegio- ma era innegabilmente utile. Ed eccolo sbandare all&#039;interno della caffetteria, la giacca sapientemente scompigliata, i capelli arruffati, ogni dettaglio scelto per sopprimere qualunque sospetto. \n\nIl nuovo arrivato salut&ograve; cordialmente una delle cameriere, arranc&ograve; fino al tavolo che Jhin aveva riservato e si sedette davanti all&#039;artista. Masticando le parole con il pesante accento della Vecchia Noxus, anche questo ovviamente una finzione, si rivolse a lui.\n\n&quot;Questo non &egrave; un luogo adatto per discutere di affari.&quot;\n\n&quot;Oh, al contrario. Questo delizioso locale offre un servizio per gentiluomini distinti, che desiderano avere una conversazione lontano dal fragore della citt&agrave;. Guardati intorno.&quot; Spieg&ograve; Jhin, sorseggiando la sua bevanda. L&#039;altro si volt&ograve;: intorno a lui, quei pochi tavoli occupati stavano venendo immediatamente liberati con mano ferma dal personale della Sherezade. Ben presto furono soli: l&#039;artista mascherato, la spia e l&#039;abisso sotto di loro.\n\n&quot;Hai riservato l&#039;intero locale?&quot; _Ah, finalmente un po&#039; di sincerit&agrave;._ L&#039;accento era stato abbandonato, sostituito da una gelida cadenza priva di emozioni o elementi identificabili. \n\n&quot;Una minuzia, considerato quanto i nostri patroni hanno messo a disposizione per lo spettacolo. Parlando del quale, &egrave; stato consegnato?&quot;\n\nIl volto della spia si color&ograve; di indignazione. &quot;E&#039; questo tutto ci&ograve; che hai da dire, dopo il disastro di poco fa?&quot;\n\n_Cos&igrave; tanta preoccupazione per nulla. Questo &egrave; il motivo per cui gli scenografi dovrebbero rimanere dietro le quinte._\n\n&quot;Temo di non comprendere.&quot; &quot;Dannazione, pensi che sia cieco e sordo? Lo Sceriffo Capo &egrave;...&quot;\n\n&quot;Una promettente giovane donna.&quot; interruppe, divertito.\n\n&quot;...ridotta ad un vegetale! L&#039;intero corpo di polizia &egrave; sul piede di guerra. Ancora peggio, sembra che gli Intelligencer abbiano iniziato a muoversi. E&#039; troppo presto, decisamente troppo presto.&quot;\n\nJhin dovette ammettere- solo a se stesso, ovviamente- che il ritmo dello spettacolo era ben pi&ugrave; veloce del previsto. Certo si era aspettato di smuovere Piltover dal suo patetico torpore, ma non che lo Sceriffo Capo in persona abboccasse alla sua modesta esca. La scena successiva era arrivata fin troppo velocemente e ci&ograve; spiegava, sebbene non la giustificasse, l&#039;ansia del suo contatto.\n\n&quot;Motivo in pi&ugrave; per rivedere il nostro copione, allora. Il nuovo strumento &egrave; stato consegnato?&quot;\n\n&quot;Il disruttore &egrave; gi&agrave; stato montato. Seguendo le tue note. Nei minimi dettagli. &quot; scand&igrave;, senza nemmeno tentare di nascondere la sua irritazione.&quot;E&#039; un macchinario pericoloso e costoso, ma non al di fuori della portata delle Armerie.&quot;\n\n&quot;Ah, magnifico. &quot; la tazza in ceramica era ormai vuota. Jhin prese mentalmente nota di lasciare una mancia abbondante. &quot;Spero tu possa fare sapere ai Kashuri che apprezzo profondamente la loro dedizione all&#039;arte. Il loro contributo &egrave; assolutamente fondamentale.&quot;\n\n&quot;Lascia che ai Kashuri ci pensi io. Tutto ci&ograve; che vogliono da te &egrave; la certezza che porterai a termine il loro contratto.&quot;\n\n_Ah, i compromessi, la pi&ugrave; grande piaga che un artista debba affrontare._  &quot;Quale abominio. Aggiungere un altro atto ad una composizione gi&agrave; perfetta. Uno spettacolo troppo lungo annoia il pubblico, mio caro.&quot;\n\n&quot;Non scherzare!&quot; la spia aveva sbattuto il pugno serrato sul tavolino, facendo traballare la delicata tazza. &quot;L&#039;unico motivo per cui ti hanno fatto uscire da quel buco dimenticato  &egrave; questo lavoro. Che tu porterai a termine, esattamente come stabilito.&quot;\n\n_Con la giusta illuminazione ed il mio talento potrei trasformarti in una splendida opera, mio irato collega._ Il volto infuriato della spia necessitava solo di qualche ritaglio e forse di una sfumatura di terrore per renderlo perfetto. Poteva quasi intravederlo: una volta piegate le braccia dietro la schiena ed estratte le arterie, tutto ci&ograve; di cui avrebbe avuto bisogno sarebbe stata una buona tintura per allungare il sangue ed un sostegno per...\n\n_No, no. Devo mantenere la calma. Siamo ben lontani dall&#039;apice della tragedia. Dirottarla ora sarebbe un errore da novizi._  Jhin inspir&ograve; profondamente, trattenendo il respiro. Uno, due, tre, quattro. Espir&ograve;.\n\n&quot;Possono tranquillizzarsi. Il loro piccolo dettaglio verr&agrave; aggiunto come promesso, e lo spettacolo proceder&agrave; senza ulteriori interruzioni.&quot;\n\n&quot;Bene. Riferir&ograve; il messaggio. Per il tuo...spettacolo... necessiti di qualcos&#039;altro?&quot;\n\nJhin estrasse un appunto, scritto su carta profumata, e lo fece scorrere verso il suo contatto. Questo lo apr&igrave; con fare perplesso.\n\n&quot;Cosa hai intenzione di fare con questa?&quot; chiese, con una deliziosa sfumatura di apprensione nascosta tra le sillabe.\n\n&quot;Non &egrave; ovvio, mio caro?&quot;\n\nJhin si sollev&ograve; dalla sedia, riponendola al suo posto; poi, contandoli, poggi&ograve; quattro pesanti ingranaggi d&#039;oro intorno alla tazzina, come petali brillanti di un fiore, prima di avviarsi verso l&#039;uscita.\n\n&quot;Arte.&quot;\n\n**_\n\n{{champion:164}} **L&#039;Aristocratica: 9:11, Vicolo senza nome, Fondo del Grigio, Zaun**{{champion:164}} \n\n&quot;Tentare di fuggire &egrave; uno spreco di tempo.&quot; Scand&igrave; Camille, avanzando lentamente verso il criminale hex-aumentato e i suoi tremanti compagni.\n\nI tre infimi esseri esitarono. Il loro sguardo si mosse da Camille al cadavere squarciato ai suoi piedi. Lo stolto zaunita aveva follemente tentato di attaccarla. Due colpi ben assestati avevano reciso prima il braccio sinistro, poi la carotide dell&#039;animale umanoide.\n\n&quot;Sarebbe saggio non farmi aspettare, infanti. Ogni istante aumenta la probabilit&agrave; che io decida di procurarmi informazioni altrove.&quot;\n\nFinalmente, una di loro -la pi&ugrave; giovane- decise di agire: si volt&ograve; e scatt&ograve; di corsa, bassa sul suolo, abbandonando i suoi compagni. _Lo definirei deludente, ma ho imparato a non aspettarmi di meglio._ Gli altri due seguirono a ruota, schiumando un flusso di imprecazioni.\n\n_Disgustoso._\n\nCon un ronzio, i rampini sii attivarono. Dopo un istante Camille venne trascinata in alto, agganciata alle pareti del vicolo. Conficc&ograve; saldamente le sue lame nel sottobosco di tubi che correva su tutto l&#039;edificio, ottenendo un appiglio. Con misurata lentezza, inizi&ograve; a camminare sospesa ad angolo retto.\n\n&quot;Sciocchi ed ignoranti. Ho bisogno di uno solo di voi.&quot;\n\n_La ragazza,_ decise. La sua disposizione alla fuga era promettente. Avrebbe venduto i suoi compagni, con il giusto incentivo.\n\nCamille acceler&ograve;. Dietro di lei, una nebbia disgustosa inizi&ograve; ad eruttare dalle tubature tranciate, avvolgendola come un manto. Un essere umano non aumentato avrebbe avuto difficolt&agrave; a vedere ad un metro di distanza; per i suoi occhi, perfette gemme alterate dai migliori artigiani del Clan Ferros, seguire i fuggitivi era come trovare un faro nella notte.\n\nPiomb&ograve; con un sibilo sul pi&ugrave; vicino, l&#039;hex-aumentato. Diagonale, quarantacinque gradi, taglio netto. Cadde a terra urlando. Colpo di tacco, direttamente nella bocca aperta. Eliminato.\n\nCamille si volt&ograve; verso il suo prossimo bersaglio. La scansione lo individu&ograve; dietro uno degli innumerevoli angoli del labirinto di vicoli, intento ad armeggiare con una porta chiusa. \n\nLa cacciatrice salt&ograve; oltre la parete, oltre le tubatore e nell&#039;atmosfera tossica, irrespirabile della profonda Zaun. Al picco del suo volo vide il minuscolo essere, urlante e terrorizzato. Il primo arpione lo trafisse al polmone sinistro. Il secondo alla mano. Come una letale, tagliente cometa, Camille atterr&ograve; su di lui, facendolo a pezzi. \n\n_Un bersaglio rimasto._\n\nQuest&#039;ultima necessitava di un minimo di delicatezza. Trovarla fu facile. Era nascosta sotto uno dei decadenti acquedotti del bassofondo, dal quale colava un liquido che aveva ben poco a che fare con l&#039;acqua. Camille si mosse con calma, assaporando ogni momento. L&#039;Intelligencer dei Ferros aveva compiuto molti sacrifici nel corso della sua vita, tutti per il bene della grande macchina, ma questo - il sacrosanto atto di pulizia che stava per compiere- era una valida ricompensa. Le lame autopulenti rimossero il viscidume dei ratti di fogna, e il suo cuore , un cristallo hextech di purezza incontrastata nell&#039;intera citt&agrave;, emise il suo usuale ronzio di preparazione. Il dispositivo di costrizione era pronto.\n\n_Area: Sedici metri quadri. Modalit&agrave;: stordimento. Dolore del bersaglio: irrilevante._\n\nUn istante dopo, il campo magnetico si espanse con un lampo e un tremore. Un esagono di luce e fulmine emerse, trascinato nell&#039;esistenza dalla potente energia del cristallo. In quel regno, Camille aveva pieno e totale controllo su ogni minuscola variabile. Al suo comando, dolorose pareti di elettricit&agrave; statica avrebbero impedito alla sua preda di lasciare la ragnatela ad alta tecnologia in cui era stata intrappolata.\n\nCamille raggiunse il blando nascondiglio. La sua voce rimbomb&ograve; attraverso la tubatura, amplificata e alterata.\n\n&quot;Esci fuori, bambina. I tuoi compagni sono gi&agrave; morti, e tu sei in trappola. Non farmi attendere oltre.&quot; Come per sottolineare il suo ultimatum, il campo elettrico crepit&ograve; nuovamente.\n\n\nPiangendo e singhiozzando, la ragazza emerse dal fondo della tubatura. Sporca. Maltenuta. I capelli tinti di un orrido verde neon, la divisa da operaia strappata e profanata con l&#039;emblema di una delle tante gang dei sottofondi. Una perfetta metafora per il decadimento di Zaun. Camille prov&ograve; un moto di profondo disgusto per il fallimento davanti a lei.\n\n&quot;Inizia a parlare, ragazzina. Ed attenzione ai dettagli.&quot;\n\nAltri singhiozzi, poi finalmente qualcosa di intelligibile. &quot;C-cosa vuoi sapere?&quot;\n\n&quot;Cosa pensi che voglia? Tu e gli altri tre ratti siete stati assunti per un lavoro, questa notte al Molo Grigio.  Non tentare di negarlo, non sarebbe saggio.&quot; Camille aveva appurato quell&#039;informazione tramite la sua rete, venti minuti prima. Trovare i sospetti era stata una faccenda banale.&quot;Per chi?&quot;\n\n&quot;Non...non lo abbiamo mai visto in faccia. Ci ha dato un luogo e met&agrave; della paga, fatti trovare in una nicchia per baratti.&quot;\n\n_Ovviamente._ Chi aveva assoldato quei pezzenti era un professionista, non certo il tipo da affidare la sua identit&agrave; a dei criminali di basso borgo. La domanda era pi&ugrave; una routine che un vero interrogativo.\n\n&quot;Cosa avete trasportato?&quot;\n\n &quot;Una cassa. Pesante, alta quanto un uomo. Roks ...l&#039;aumentato... ha fatto il grosso del lavoro. Noi altri eravamo l&igrave; solo per...&quot; si gett&ograve; ai suoi piedi, in un abominevole dimostrazione di codardia. &quot;La prego, Dama Grigia! Non sapevo neanche cosa fosse! Stavo solo facendo da guardia!&quot;\n\nCamilla la scalci&ograve; via, graffiandole il volto._ Ridurre area a dieci metri,_ intim&ograve; ai meccanismi che regolavano il cristallo. Il campo prese a palpitare, avvicinandosi. Inesorabile, inarrestabile, inevitabile.\n\n&quot;Non toccarmi, sciocca bambina. Dove avete portato questa cassa?&quot;\n\n&quot;Il Vecchio Teatro!&quot; grid&ograve;, terrificata, gli occhi sgranati. &quot;Sotto il nono ponte, gi&ugrave; per le strade diroccate! Dolce Janna , abbi piet&agrave;!&quot;\n\n_Nuova modalit&agrave;: Letale. Ridurre area, un metro ogni tre secondi._\n\n&quot;Ti ringrazio per il tuo aiuto.&quot; dichiar&ograve; Camille, al di sopra delle grida. &quot;Ovviamente, per i tuoi crimini e la tua resistenza, non posso lasciarti andare. Addio, piccola Zaunita. La grande macchina apprezza il tuo contributo.&quot;\n\nLady Ferros si volt&ograve;, bilanciandosi sulle lunghe lame che usava come gambe, e si mosse ad ovest, verso il nono ponte. Dietro di lei le grida raggiunsero l&#039;apice, vennero travolte dallo sfrigolare dell&#039;elettricit&agrave;, e lasciarono il posto al silenzio.\n\n_Ratti di fogna e inutile perdite di tempo. Zaun non cessa mai di deludermi._ Il terrorista doveva avere trasformato il Vecchio Teatro -una squallida struttura, da tempo sostituita da un teatro sospeso-  in una qualche sorta di base di operazioni, da cui pianificava i suoi omicidi. _Quanto &egrave; appropriato che un essere cos&igrave; disgustoso scelga il fondo assoluto delle Citt&agrave; Gemelle come la sua tana._ \n\nCamille conosceva la zona. Avrebbe atteso, esaminando i dintorni, che l&#039;assassino fosse costretto a tornare. Con le forze dell&#039;ordine adirate come uno sciame d&#039;api alla perdita della regina, Piltover sarebbe stata ben presto troppo affollata per lui. Quando, con la coda tra le gambe, si fosse ritirato nei bassifondi, Lady Camille Ferros sarebbe stata pronta ad accoglierlo.\n\nL&#039;ombra d&#039;acciaio della grande macchina incarnata era discesa per giudicarlo. \n\nIl verdetto, ovviamente, era colpevole.\n\n**_\n\n{{champion:37}} **La Musa: 9:35, Quinta Strada Discendente,  Piltover** {{champion:37}} \n\nSona Buvelle era molte cose. Un&#039;artista, una compositrice, una poetessa a volte. Sfortunatamente, non una maratoneta.\n\nL&#039;aria di stordimento che aveva intrecciato sulla sua scorta stava per avere termine. Ben presto, i loro sensi sarebbero emersi dal torpore della sinfonia e gli agenti si sarebbero resi conto che la loro protetta, che avrebbero dovuto accompagnare alla Caserma Centrale, era scomparsa.\n\nPrima di allora Sona aveva sperato di trovarsi quasi alla Frontiera, ma i suoi polmoni avevano ceduto ben prima. La musa si era ritrovata ora ad ansimare in una stradina secondaria, la borsa viola al suo fianco, osservata da un curioso gatto striato che sembrava trovare la donna esausta incredibilmente intrattenente.\n\nSona riprese fiato. I piedi- nudi, dopo aver scalciato via i tacchi- le dolevano incredibilmente, ma poche note avrebbero sopito il dolore. Pi&ugrave; pressante era il suo aspetto.\n\n_Non &egrave; esattamente un camerino di alto lusso, ma dovremo farcelo bastare._ Sona si mosse cercando la minima copertura di una nicchia nella strada. Rimase per un attimo a contemplare il vestito che indossava, il magnifico abito lungo e rosso regalatole da un anonimo ammiratore. Inghiott&igrave; la sua esitazione, strappandoselo di dosso in fretta e furia e gettandolo nella borsa al suo fianco. Il gelo pungente di Piltover la assal&igrave;, accelerando i suoi sforzi. Estrasse il suo , non vi era altro modo per descriverlo, travestimento, e fece del suo meglio per gettarselo addosso prima di congelare.\n\nDue minuti dopo, Sona Buvelle indossava una blanda divisa grigio-marrone, decorata con un mosaico di strappi; pantaloni da lavoro decisamente troppo grandi per lei, retti a malapena da una cintura nerastra; ed una lunga sciarpa bianca, avvolta intorno al collo come una pallida imitazione delle pellicce nel suo precedente completo.\n\nQuel costume non avrebbe mai funzionato in una giornata come le altre: Sona era decisamente troppo esile per essere un operaia, le sua mani prive di calli, la pelle troppo pallida e ben curata per appartenere ad una lavoratrice di basso ceto. Ma quello era il Giorno del Progresso, la cui pi&ugrave; antica tradizione era il rituale abbandono dei propri averi, nella speranza di ottenerne di migliori; pertanto molto borghesi ritenevano esilarante vestirsi da operai e manovali, per ricordare un passato mai esistito dal quale erano emersi. \n\nSona si specchi&ograve; in una pozzanghera, lasciata dalla neve sciolta la notte precedente. Nel suo riflesso vide per un attimo una bambina orfana che aveva dimenticato da tempo; si ritrov&ograve; a giocherellare con la collana di pietre, nascosta sotto la sciarpa. Cos&igrave; coperta, avrebbe potuto evitare un&#039;eventuale conversazione indicandosi la gola e mimando un malanno. Sarebbe stato sufficiente, per il breve periodo di libert&agrave; di cui aveva bisogno.\n\nI suoi capelli erano ben altro problema. Sona era estremamente orgogliosa della sua chioma, di un azzurro naturale rarissimo, che un ammiratore particolarmente creativo aveva una volta paragonato a certi, misteriosi cristalli, che secondo le leggende venivano a formarsi quando la luce delle stelle si depositava sui picchi pi&ugrave; alti del Monte Targon. Andando contro la sua stessa natura, arrotol&ograve; le due lunghe code in una massa disordinata, nascondendo quel che poteva sotto un berretto. Da lontano, quei capelli che scendevano ribelli dal copricapo sarebbero stati scambiati per una colorazione artificiale, come quelle che venivano sfoggiate beffardamente dagli abitanti della Citt&agrave; Bassa.\n\nNel complesso, la musa non sarebbe stata irriconoscibile- ma abbastanza coperta da sfuggire agli occhi inattenti. Abbandon&ograve; la borsa, ora contenente una piccola fortuna in indumenti, nella nicchia in cui si era cambiata. Al suo fianco ritrov&ograve; l&#039;ethwal, pazientemente in attesa. Sona sorrise allo strumento, un gesto irrazionale che tuttavia si ostinava a ripetere.\n\n_Ci siamo, amico mio. E&#039; il momento di entrare in scena. Seguimi e proteggimi, oggi come sempre._\n\nIl suo cuore pulsava, un cembalo impazzito nell&#039;ultima prova prima dello spettacolo. Respir&ograve; a fondo la fredda aria della citt&agrave;, mentre nel palcoscenico della sua mente ripeteva con maestra la flebile traccia che aveva percepito su Caitlyn.\n\nRipet&eacute; lo scheletro della melodia sulle corde dell&#039;ethwal.  _E&#039; magnifica,_ dovette ammettere. Una composizione cos&igrave; complessa, cos&igrave; profonda da proiettare una tragica storia, catene incrociate di eventi che trascinavano il passato con loro guidate dal tormento sepolto di un anima. _Magnifica, ma terrificante._ Il gatto fugg&igrave; dal suono, come se potesse comprendere la natura dell&#039;uomo a cui apparteneva quell&#039;inno.\n\nUn eco minuscolo inizi&ograve; a ribollire in lontananza. Sona concentr&ograve; tutto il suo essere, trattenendo il respiro, sparendo e cessando di esistere come una persona per trasformarsi in una vuota camera di risonanza. Nel suo stomaco, nelle sue ossa e nel suo cuore assorb&igrave; la musica, individuano la posizione.\n\n_Zaun, in discesa._\n\nRiprese fiato. Per un attimo, un solo attimo, esit&ograve;.\n\n_Sono forse una falena attratta dalla fiamma?_\n\nCome in risposta, una visione - lo Sceriffo Caitlyn, costretta nel letto, intrappolata nella sua mente e Harolf Magnusson, gioviale mesi prima- balen&ograve; nella sua mente. Bruciante determinazione prese il sopravvento.\n\n_Non lascer&ograve; che nessun altro soffra. Non attender&ograve; nell&#039;apatia, come una pecora al macello. Posso fermarlo._\n\nSona Buvelle inizi&ograve;, con passi piccoli ma fermi, a muoversi verso la Frontiera.","replies":[{"poster":"The Fluffy Lamb","date":"2017-01-25T09:19:35.220+0000","up_votes":2,"down_votes":0,"body":"Mannaggia. Spero che continui (e in fretta grazie :D) perche è davvero bellissima","replies":[{"poster":"HaIIeIujah","date":"2017-01-25T09:21:22.501+0000","up_votes":1,"down_votes":0,"body":"Grazie, e spero che tu decida di continuare a seguirla. Tenterò di riprendere una frequenza regolare da adesso.","replies":[]}]},{"poster":"The Fluffy Lamb","date":"2017-01-25T06:57:19.492+0000","up_votes":1,"down_votes":0,"body":"Beh.... Wow. \nNon sapevo che fossi uno scrittore da wow. \nHai mai pensato di farlo diventare un libro vero e proprio?","replies":[{"poster":"HaIIeIujah","date":"2017-01-25T08:48:14.866+0000","up_votes":1,"down_votes":0,"body":"Sfortunatamente, essendo una fanfiction con personaggi sotto copyright, quell'opzione non è disponibile ^^.\n\nIn un futuro perfetto mi piacere certamente poter pubblicare qualcosa di simile, ma la strada non è esattamente semplice.","replies":[]}]}]}