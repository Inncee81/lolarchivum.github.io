{"poster":"HaIIeIujah","date":"2017-03-31T09:34:55.957+0000","title":"L'Eco della Guerra-Capitolo 2: Tre inviti formali alla fine del mondo.","subforum":"Creazioni della community","up_votes":7,"down_votes":2,"body":"_Precedente: [Capitolo 1](https://boards.euw.leagueoflegends.com/it/c/creazioni-della-community-it/JtBgmi2W-leco-della-guerra-capitolo-1-incubi-famigliari-e-preparativi)_\n\n_Successivo: [Capitolo 3](https://boards.euw.leagueoflegends.com/it/c/creazioni-della-community-it/4TNTkRPv-leco-della-guerra-capitolo-3-maschere-e-viandanti)_\n\n**_\n\n_&quot;Sovrana Oscura...un titolo altisonante che tradisce la sua giovent&ugrave;.&quot;_\n\n_&quot;Il suo potere &egrave; grande, maestro.&quot;_\n\n_&quot;Aye, ed il suo ego &egrave; proporzionato ad esso. Sull&#039;orgoglio dei potenti si pu&ograve; sempre contare, mio allievo...&quot;_\n\n**_\n\n_La prima lettera profumava di camomilla ed era avvolta in un involucro giallo._\n\nIl suo portatore era nervoso, tremante sia per il freddo vento montano che per l&#039;incontro imminente. Un uomo solitario, esile, avvolto in spesse pellicce in cima ad un anonimo picco, in attesa di un segno.\n\nIl segno arriv&ograve; nella forma di un ombra. Prima sulle nubi, proiettata dall&#039;alto; poi sul versante infranto della montagna. Contro ogni logica, un massiccio edificio discese dal cielo: un tempio volante emerso dalle antiche leggende, una sfida alla gravit&agrave; e alla realt&agrave; stessa.\n\nL&#039;uomo rimase immobile, trattenendo il respiro mentre il tempio si avvicinava ancora. Vessilli neri sventolavano come ali di corvo, beandosi della loro indiscussa libert&agrave; nei cieli di Ionia. Quando ormai era abbastanza vicino da fare tremare la montagna stessa, una modesta scala di corda venne gettata oltre bordo, finendo per oscillare sopra il vuoto e davanti all&#039;emissario.\n\nIn cima alla scala apparve un giovano sulla ventina, tatuato e muscoloso. Con un sorriso sprezzante sul volto ed arroganza nella voce,si rivolse all&#039;uomo sotto di lui.\n\n&quot;L&#039;inviato dei Kashuri, immagino. Sali pure. La Sovrana ti attende.&quot;\n\n**_\n\n{{champion:134}} **Syndra: Tempio Volante _Kage-no-ni-wa_**\n\n_Nobile Lady Syndra._\n\nCos&igrave; cominciava la lettera che fluttuava davanti al suo trono, stretta nella presa della sua magia. Non _Rinnegata Syndra_, come gli anziani la avevano denunciata. Non _Impaziente Syndra_, come la chiamava con condiscendenza il suo maestro. _Nobile Lady Syndra_.\n\n_I Kashuri hanno buone maniere._\n\nSyndra si distese sul trono con un sorriso. La missiva era un capolavoro di adulazione, pi&ugrave; una supplica che una richiesta formale; eppure il suo messaggio era fin troppo chiaro.\n\n&quot;Quindi.&quot; Syndra allontan&ograve; la pergamena con un gesto ed il suo sguardo si pos&ograve; sull&#039;emissario, immobile davanti a lei. &quot;Noxus allunga i suoi artigli verso Ionia, ancora una volta.&quot;\n\n&quot;Si,  nobile Sovrana.&quot; L&#039;uomo non osava guardarla negli occhi; per il rispetto o per la paura, Syndra non avrebbe saputo dirlo. &quot;Al giungere della buona stagione, la flotta da guerra lascer&agrave; Noxus Prime per attraversare l&#039;oceano.&quot;\n\n&quot;E la vostra piccola cospirazione chiede il mio aiuto.&quot; comment&ograve;, appena una nota di divertimento nella sua voce.\n\n&quot;No, nobile Sovrana. Ionia chiede il suo aiuto.&quot;\n\nUna risata, prima sommessa e poi roboante, si diffuse tra i suoi compagni. Una volta allievi e umili apprendisti, alla corte della Sovrana Oscura erano liberi di indulgere fino in fondo nel loro potere ed incontaminato talento. Questa libert&agrave; li aveva resi arroganti e quasi incontrollabili: esattamente come lei li desiderava.\n\n&quot;E cosa ha fatto Ionia per meritarsi il mio aiuto, messaggero? Cacciarci e ripudiarci? Tentare di metterci in gabbia, come animali troppo feroci?&quot;\n\nL&#039;uomo rimase saggiamente in silenzio.\n\n&quot;Comunica questo ai tuoi padroni.&quot; continu&ograve;, stritolando la lettera nella morsa dei suoi poteri. &quot;Ionia pu&ograve; bruciare ed essere dimenticata per quel che mi riguarda, ma chiunque tenter&agrave; di controllarci  ne pagher&agrave; le conseguenze. Se Noxus si illude di conquistarci e metterci al guinzaglio, allora scoprir&agrave; il vero significato della parola _potere_&quot;. Concluse la frase con una distensione della sua magia, un&#039;onda d&#039;urto che pieg&ograve; le pietre del tempio come una pozzanghera in una tempesta. Trattenne una risata vedendo l&#039;emissario cadere a terra, accompagnato da un coro di fischi e insulti.\n\n&quot;Via, piccolo uomo.&quot; schiocc&ograve; un dito, come per scacciare un insetto; con un urlo ed un sibilo l&#039;inviato dei Kashuri fu gettato oltre le porte della Grande Sala, come una bambola di pezza scagliata via da una bambina capricciosa. \n\n**_\n\n_&quot;...Ben pi&ugrave; pericoloso. Temo nel mio cuore che l&#039;Ordine delle Ombre si riveler&agrave; ostile.&quot;_\n\n_&quot;A cosa &egrave; dovuto questo sospetto?&quot;_\n\n_&quot;Il loro leader non &egrave; uno sciocco. E&#039; probabile che abbia gi&agrave; intuito il nostro ruolo negli eventi correnti, e questo non far&agrave; che confermare le sue supposizioni.&quot;_\n\n_&quot;Devo forse richiamare la messaggera?&quot;_\n\n_&quot;No. E&#039; nostro dovere tentare, almeno.&quot;_\n\n**_\n\n{{champion:238}} **Zed: Rifugio temporaneo nei Monti Roshuka**\n\n_La seconda lettera era sobria, spartana. Un semplice sigillo infranto nascondeva le sue verit&agrave;, nascoste tra le parole e _\n\nUn moto di rabbia improvviso scorse attraverso le sue vene come una goccia di veleno, e Zed la fece a pezzi.\n\n_&quot;L&#039;uomo che l&#039;ha consegnata. E&#039; in nostra custodia?&quot;_ ringhi&ograve; al suo allievo, Roji, immobile dietro di lui ed immerso nella penombra.\n\n&quot;Donna, in realt&agrave;. L&#039;abbiamo trattenuta al campo.&quot;\n\n&quot;Uccidila&quot;. &quot;Come, Maestro?&quot;\n\nSilenziosamente, Zed si compiacque. Non vi era stato un attimo di esitazione nelle parole del ninja. Quell&#039;allievo era promettente, eccellente sia nel combattimento fisico che nel dominio delle ombre; il tutto accompagnato da una schiacciante lealt&agrave; nei confronti dell&#039;Ordine e del loro Maestro.\n\n&quot;Irrilevante, ma assicurati di conservarne la testa.&quot; &quot;Sar&agrave; fatto&quot;.\n\nRoji si avvi&ograve; fuori dalla caverna, verso l&#039;anonimo accampamento che faceva da fronte a quel ramo dell&#039;Ordine delle Ombre. Sulla soglia, pose una singola domanda. &quot;Per quanto riguarda l&#039;invasione?&quot;\n\nZed si ferm&ograve; a rifletterci. La risposta era ovvia: Noxus era una minaccia diretta non solo per la capitale ed i tremanti, patetici anziani che la controllavano; se Ionia fosse caduta sarebbe stata questione di mesi, forse anni prima che la macchina militare si rivolgesse verso gli ordini indipendenti. \n\n_Nonostante il vostro disgustoso affronto, abbiamo un nemico in comune._\n\n&quot;Ci opporremo agli invasori, secondo i nostri metodi. Raduna tutti i nostri uomini al Tempio Antico.&quot;\n\n&quot;Si, Sensei.&quot; Roji spar&igrave;, con un passo quasi impercettibile. _Quasi._\n\nI frammenti della lettera caddero dalle sue mani, come sabbia o polvere. Zed assapor&ograve; la sua rabbia come una delicata prelibatezza, divorandone il sapore ferreo ed assorbendone la forza. Alla fine di quella guerra, Zed avrebbe avuto la testa di Wakamoto Kashuri sulle sue ginocchia per aver liberato il Demone Dorato. Fino ad allora...\n\nSi alz&ograve; in piedi, avvolgendosi nelle ombre della caverna come un viandante si avvolge nei mantelli. Aveva molto da preparare.\n\n\n**_\n\n_&quot;...dunque, non rimane che l&#039;ultima.&quot;_\n\n_&quot;Siete certo di volerla consegnare di persona?&quot;_\n\n_&quot;Questo &egrave; il mio ruolo, allievo. Non temo per la mia vita, perch&eacute; se di avere un degno successore...&quot;_\n\n_&quot;Maestro...&quot;_\n\n_&quot;...nipote. Non &egrave; nel tuo sangue che ho fiducia, ma nel tuo addestramento e nella tua devozione. Ora lasciami ai miei preparativi. La capitale mi attende.&quot;_\n\n**_\n\n**Wakamoto: Valia Yoni, La Capitale.**\n\n_La terza lettera era ben nascosta sotto una tunica porpora. Il suo messaggio sarebbe stato portato in maniera pi&ugrave; diretta._\n\nWakamoto Kashuri si fece strada attraverso una marea di uomini e donne in costume. Era il primo giorno dello Tsagaan, in cui i voti venivano rinnovati e le offerte agli spiriti giacevano sugli altari in attesa di essere reclamate. Sotto i Duecento Archi il popolino di Valia Yoni andava radunandosi, offrendo rispetto al Concilio degli Anziani; dai balconi del Palazzo di Opale il corpo reggente di Ionia guidava le festivit&agrave;, incuranti del pericolo imminente.\n\nL&#039;uomo sentiva sguardi curiosi su di s&eacute;, del tipo che ormai conosceva bene. In molti modi l&#039;aspetto di Wakamoto Kashuri, primo Fabbro delle Armerie era una contraddizione. La tunica di porpora era un simbolo di nobilt&agrave; e potere, accompagnata da gioielli di rango simile una fascia dorata tracolla; ma le braccia scoperte erano muscolose e piene di cicatrici, orgoglioso simbolo della sua vita nella fucina. A cinquanta inverni esatti, lo si sarebbe potuto definire un vecchio, ma non lo dava certamente a vedere; il corpo era il primo strumento di un fabbro, e suo nonno gli aveva insegnato a prendersi cura dei propri attrezzi.\n\n\n\nEra ormai nello spiazzo dei Duecenti Archi, sotto la rassicurante ombra del Palazzo. Una piccola scalinata di legno era stata allestita intorno ad un altare di pietra ai piedi della balconata, sul quale una serie di offerte rituali si erano accumulate: fiori e ceramiche, piccoli idoli e poesie su pergamene. Wakamoto attravers&ograve; la piazza, lo sguardo fisso sulla sua destinazione. Le guardie non si presero cura di fermarlo, scambiandolo per un altro supplicante o per un monaco.\n\nBen sopra la piazza, sul lussuoso balcone riposava il consiglio reggente: Rishima, Karu, Valimetre, Irelia, Karma, Adenai e altri che non riusciva a distinguere dal basso. All&#039;ombra di tende multicolore salutavano e ridevano, inchinandosi in risposta a momenti chiave della festivit&agrave;. Ormai davanti all&#039;altare fece un breve inchino. Non verso l&#039;autorit&agrave; del Concilio, che da tempo aveva smesso di venerare, ma verso lo spirito di Ionia stessa. Estrasse dalla tunica la lettera, poggiandola ai piedi della pietra squadrata.\n\n_Nessuna esitazione. L&#039;esitazione non si addice ai vecchi,_ si disse. Con voce magicamente amplificata, esplose nel suo discorso.\n\n&quot;Cittadini di Valia YonI! Figli di Ionia!&quot; grid&ograve;, attirando immediatamente l&#039;attenzione della folla.\n\n&quot;In questo momento, in questo preciso momento, una grave minaccia incombe su di voi. Un nemico che ben conoscete, i cui artigli si estendono nuovamente verso la nostra amata terra...&quot;\n\nDagli angoli della piazza, guardia armate iniziarono a muoversi. _Che vengano pure. E&#039; troppo tardi per silenziare la mia voce._\n\n&quot;Noxus! Il tetro, fetido impero di Noxus brucia di brama ed avidit&agrave;! Persino ora le sue navi nere divorano uomini e rifornimenti, in attesa di attraversare l&#039;oceano per infangare le nostre spiagge!&quot;\n\n_Folle!_ grid&ograve; qualcuno. _Lasciate che parli!_ urlarono in risposta. La paura della guerra era ben viva nei cuori dei suoi concittadini, ed una volta risvegliata li attirava con morbose interesse verso le sue labbra.\n\n&quot;La nostra pace fantasma, in cui ci siamo beati di essere stati dimenticati e lasciati alle nostre vite, finir&agrave; ben presto! Per proteggere la nostra patria, il nostro stile di vita, il nostro vero animo, dobbiamo prepararci! Affilare le lance e consolidare gli scudi, scendere in campo per la salvezza di Ionia!&quot;\n\nI soldati lo afferrarono ai polsi. Avrebbe potuto affrontarli, forse persino scappare approfittando del caos dello Tsagaan, ma le parole di un martire erano ben pi&ugrave; valide di quelle di un codardo. Mentre lo gettarono a terra, una lama al collo, sent&igrave; una voce familiare ed alz&ograve; lo sguardo.\n\nLady Irelia era in piedi sulla ringhiera del balcone, un equilibrio innaturale comparabile solo alla grazia di un feline o al posarsi di un uccello rapace. Il suo sguardo era gelido come acqua montana, capace di schiacciarlo con la sua gravit&agrave; persino a quella distanza.\n\n&quot;Arrestatelo.&quot; ordin&ograve; sprezzante, facendosi sentire sopra il ruggito del popolino. &quot;Se desidera cos&igrave; tanto parlare, che lo faccia davanti a me.&quot;","replies":[]}