{"poster":"HaIIeIujah","date":"2017-02-08T08:46:18.438+0000","title":"Il Quarto Rintocco-Capitolo 9: Scintilla","subforum":"Creazioni della community","up_votes":18,"down_votes":3,"body":"Precedente:\n[Capitolo VIII](http://boards.euw.leagueoflegends.com/it/c/creazioni-della-community-it/VHAm04ET-il-quarto-rintocco-capitolo-8-umana)\n\nSuccessivo:\n[Capitolo X](http://boards.euw.leagueoflegends.com/it/c/creazioni-della-community-it/UA4XIjIR-il-quarto-rintocco-capitolo-10-leviatano)\n**Citt&agrave; di Piltover, il Giorno del Progresso.\nI grandi artisti del mondo sono trovati morti; i loro corpi distorti in crudeli opere.\nSona Buvelle &egrave; la prossima.\nIl capolavoro finale di un artista folle.\nUna cospirazione sul punto di inghiottire il mondo.\nUn&#039;ultima, straziante esibizione.**\n\n**_\n\n{{champion:37}} **La Musa: 11:24, Sala degli Ospiti, Magione Ferros, Acropoli di Piltover.** {{champion:37}} \n\nSona visse gli eventi successivi con il surrealismo di un sogno; abbastanza simili alla realt&agrave; da non destarla, ma troppo sfumati per attirare la sua coscienza nel presente.\n\nI soccorsi arrivarono gridando e sciamando. Dovettero forzarla via dalla sua paziente, tanto era forte la sua stretta. Sona li vede affannarsi intorno al corpo, quasi senza vita e al limite delle forze, maneggiando i loro strumenti con la frenesia di api intorno alla regina ferita. Anche la musa venne trascinata via, da mani gentile ma ferme. Cori di voci, spiegazioni, domande, rimproveri e infine ringraziamenti. Parole e suoni distorti, indegni di pochi istanti di attenzione, \n\nAdesso Sona attendeva, mani in grembo, su uno scuro divano di velluto. Il contrasto tra i suoi modesti vestiti e il lusso sfrenato della sala in cui si trovava era quasi comico, e fu abbastanza per incrinare di qualche grado le sue labbra in un leggero sorriso. Tende porpora, una dozzina di statuine gemmate su ogni mobile, ritratti di uomini e donne dall&#039;aspetto severo che la giudicavano dai freddi pigmenti. Le avevano offerto un cambio, che la musa aveva cortesemente rifiutato: era in attesa, attesa di una conferma. La tensione le scorreva sulla pelle come la pioggia gelida che inondava le terrazze di Ionia e abbeverava i giardini sospesi, e come quegli acquazzoni la musa non poteva che aspettare pazientemente che terminasse.\n\nFinalmente i cardini della porta cigolarono leggermente. Una donna, giovane, pallida ed esile emerse avvolta in un largo camice bianco. Sona la fiss&ograve; mentre rimuoveva la mascherina che le copriva la bocca, e quei pochi istanti le sembrarono ben pi&ugrave; lunghi dell&#039;ora passata.\n\n&quot;Lady Ferros&quot; pronunci&ograve; la chirurga, con voce greve e misurata &quot;vivr&agrave;. Il suo corpo si riprender&agrave; da solo con il giusto aiuto...&quot;\n\nFinalmente, Sona si lasci&ograve; andare, crollando sul divano, esausta e con un sorriso dipinto sul volto.\n\n**_\n\n{{champion:202}} **L&#039;Artista: 11:40, Casa Abbandonata, Scogliera Nordoccidentale, Baia di Piltover **{{champion:202}} \n\nVento, vento aspro e salato. Una brezza marina spirava dalla finestra: perch&eacute; vi era una finestra, emersa timidamente dalla sfocatura. Una tenda, tirata appena. Mobili di legno scadente. Una sbarra di ferro , no, i piedi di un letto. Un letto...\n\nJhin si scosse nel letto, cercando di sollevarsi a sedere, e venne ricompensato con un dolore lancinante. Con fatica riusc&igrave; a voltare a testa, stranamente leggera, verso il braccio sinistro. Deglut&igrave;.\n\nL&#039;arto era annerito, quasi carbonizzato. Muscoli ed osso erano stati portati alla luce dove la pelle era stata strappata via. Una fasciatura rudimentale avvolgeva il polso, bende candide strettamente legate, ma gi&agrave; una macchia vermiglia era sorta a profanare il bianco. Jhin contempl&ograve; quello spettacolo con un certo distacco. Quell&#039;estremit&agrave; cos&igrave; aliena, cos&igrave; alterata non gli apparteneva, non poteva appartenergli. Si rassegno a lasciare scorrere lo bizzarro sogno in cui si era ritrovato, chiudendo lentamente le palpebre.\n\n&quot;Sei sveglio.&quot;\n\n_Ahh._ Un sospiro. Ovviamente, l&#039;incidente al Vecchio Teatro. La chimerica. Il fulmine e il fuoco. Le memorie tornarono, danzando e ridendo. Ridendo di lui, e del suo fallimento.\n\n&quot;Jhin.&quot;\n\nSu uno sgabello anonimo sedeva un uomo severo, dai vestiti modesti e stracciati. L&#039;artista impieg&ograve; qualche secondo a riconoscere il suo contatto, coperto nel suo nuovo aspetto. Apr&igrave; la bocca per rispondere ed un sussurro sottile scapp&ograve; dalle sue labbra.\n\nLa spia parve comprendere ed avvicin&ograve; un bicchiere, che doveva aver tenuto pronto, alle labbra dell&#039;uomo. Ogni sorso assistito sembr&ograve; occupare ere.\n\n&quot;In caso tu te lo stia chiedendo, il braccio non &egrave; la parte peggiore.&quot; Rabbia balenava sotto la parvenza di calma della voce, pronta ad esplodere. &quot; Tre costole rotte. Undici centimetri di lama conficcata nel fianco.&quot; Il bicchiere vibr&ograve; appena. &quot;Ovviamente, dovresti ritenerti fortunato. Non molti incontrano _la Dama Grigia_ e sopravvivono per raccontarlo.&quot;\n\nJhin fece un cenno ed il vetro si allontan&ograve;, poggiandosi su un comodino accanto al letto. Schiuse le labbra, pronunciando una singola parola.\n\n&quot;Dove...&quot;\n\n&quot;Fuori dalla citt&agrave;. Una barca era stata preparata per emergenze simili. Questa &egrave; una vecchia baracca, comprata a poco prezzo da un pescatore in pensione.&quot; Gli occhi della spia erano fissi su di lui, fermi ed accusatori. &quot;Non un rifugio di sicurezza, ma &egrave; l&#039;unico abbastanza lontano.&quot;\n\nQualche istante di un silenzio pieno di significato. Jhin us&ograve; il braccio sano per mettersi a sedere, assaporando ogni atomo della tempesta di dolore con cui il suo corpo rispose. Tutto si stava facendo pi&ugrave; chiaro, pi&ugrave; nitido. Oltre la finestra poteva intravedere la baia, con le sue colorate navi in parata, ed il riflesso abbagliante dell&#039;anfiteatro. Un pensiero, improvviso come un lampo, si imposses&ograve; della sua mente.\n\n&quot;Whisper. La mia...&quot; La risposta arriv&ograve; con un gesto, un&#039;indicazione verso uno scrigno metallico che riposava all&#039;altro capo della stanza. Sentendo persino oltre quel guscio il familiare canto della sua compagna, il cuore di Jhin si fece pi&ugrave; leggero. Whisper continu&ograve; la sua canzone, vibrante e nostalgica, placando per un istante il dolore. Il mondo scivol&ograve;, dolcemente, nel buio.\n\n**_\n\n{{champion:37}} **La Musa: 11:42, Sala degli Ospiti, Magione Ferros, Acropoli di Piltover.** {{champion:37}} \n\nLe guardie di Piltover erano giunte per cercarla, ma le porte della Magione erano rimaste serrate. L&#039;influenza del Grande Clan era fin troppo grande per piegarsi a dei semplici sceriffi, e cos&igrave; Sona era rimasta indisturbata.\n\nLa servit&ugrave; era pi&ugrave; che disposta ad accomodare i desideri dell&#039;inaspettata salvatrice della loro matrona. Sona aveva finalmente accettato di cambiarsi, indossando l&#039;elegante completo grigrio-azzurro che le avevano offerto. Il vestito era ben lontano dagli abiti su misura che componevano il suo guardaroba da esibizione, ma era un passo in avanti dal suo travestimento improvvisato. Assaporando quel momento di tregua, la musa si era ritrovata davanti al largo specchio nell&#039;anticamera che le era stata fornita, cercando di restaurare l&#039;ordine nella sua chioma. \n\nIl pettine, anche questo oscenamente ricoperto di gemme, scorreva attraverso l&#039;oceano azzurro dei suoi capelli con un vascello su un vento di fortuna. In quell&#039;istante, nel ritmico ripetersi di movimenti che cos&igrave; spesso aveva paragonato ai suoi concerti, Sona trov&ograve; finalmente la pace per godersi il suo successo.\n\n_Ho salvato una vita dai suoi artigli._ Pi&ugrave; che vederlo contorcersi dal dolore, pi&ugrave; che vederlo cos&igrave; disperato da scegliere il vuoto piuttosto che affrontare il giudizio dell&#039;etwhal, quel semplice concetto la aveva inondata di soddisfazione. Eppure un&#039;ombra, una crudele e solitaria sfumatura, danzava al limite della sua visione.\n\n_Se solo lo avessi fermato in quell&#039;istante._ Scacci&ograve; quel pensiero, dissolvendolo come un dente di leone al vento. Aveva preso una decisione, e lo aveva fatto seguendo il suo cuore. Sona Buvelle non avrebbe potuto sacrificare un innocente davanti a lei, serrare le sue emozioni per un lontano e vago bene futuro. Qualcuno la avrebbe chiamata ingenua, forse persino infantile per quello. Eppure quella era la sua natura, la sua intima anima, e non aveva intenzione di tradirla.\n\nLa traccia era ormai scomparsa. Troppo lontana o troppo debole, Sona non poteva esserne certa- ma in quel momento, in quel luogo, sapeva di essere al sicuro. Avrebbe atteso, paziente, che il coro terrificante dell&#039;anima dell&#039;assassino comparisse nuovamente; o persino che lo spezzarsi lontano della traccia la avvertisse della sua dipartita. Fino ad allora, a Sona Buvelle non restava che prepararsi al nuovo confronto. Si perse nella routine, nello scorrere del pettine, e nell&#039;oasi di pace in quella giornata folle. \n\n**_\n\n{{champion:202}} **L&#039;Artista: 11:48, Casa Abbandonata, Scogliera Nordoccidentale, Baia di Piltover **{{champion:202}} \n\n&quot;Mi hai portato qui, da Zaun.&quot; Jhin aveva finalmente ripreso i sensi e ritrovato la lucidit&agrave; necessaria per confrontare la realt&agrave;.\n\n&quot;Portato? Ti ho dovuto _trascinare._&quot; Ed eccola esplodere, la rabbia sopita. &quot;Camille Ferros, Jhin! Di tutti le persone in questa dannata citt&agrave;, in questo fetido buco dimenticato dagli spiriti, non avresti potuto inimicarti qualcuno di peggiore!&quot; Si alz&ograve; in piedi, misurando la stanza con cadenza militare, quasi aggredendo il pavimento. &quot;Prima lo Sceriffo Capo, ed ora questo? Un dannato calcio al nido di vespe!&quot;\n\n&quot;Il pubblico si &egrave; destato del tutto, dunque. Giusto in tempo.&quot; comment&ograve; Jhin. \n\nL&#039;altro si ferm&ograve;, fissandolo sconvolto. &quot;Dannato psicopatico. Non capisci. Guardie d&#039;onore del Clan stanno per inondare la citt&agrave;! Fortificazioni di grado militare ad ogni incrocio, coprifuoco, Intelligencer come avvoltoi su una carcassa. L&#039;intera operazione &egrave; compromessa! L&#039;estrazione deve essere organizzata.I Kashuri saranno furiosi, ma...&quot;\n\n&quot;No.&quot; Una singola sillaba, carica di un&#039;imperativo talmente potente da scuotere le fondamenta della terra.\n\n_La ruota sta girando, la tragedia &egrave; in corso, nessuno pu&ograve; fermarla adesso. No._\n\n&quot;E&#039; troppo tardi, amico mio. Il terzo rintocco deve essere suonato. La dea del fato &egrave; giunta tra noi, gli occhi del mondo con s&eacute;. Non possiamo negare all&#039;arte l&#039;ora della sua nascita.&quot;\n\n_Ho incontrato la musa, ed ogni dettaglio del suo essere &egrave; perfetto. Come potrei far discendere il sipario adesso, quando l&#039;attrice giunta al mio cospetto &egrave; stata forgiata per la parte?_\n\n&quot;Maledetto folle!&quot; Con un gesto furibondo l&#039;uomo scagli&ograve; lo sgabello contro una parete, esplodendo il legno con un frastuono infernale. Inspir&ograve; profondamente, cercando di recuperare una parvenza di controllo. &quot;Come pensi di poter andare avanti, in quelle condizioni? No, Jhin. So riconoscere un disastro quando prende fuoco tra le mie mani. Dobbiamo...&quot;\n\n&quot;Quello che dobbiamo fare, mio caro, &egrave; adattare il copione.&quot; Jhin si pieg&ograve;, contro le lamentele del suo corpo esausto, e gett&ograve; una gamba oltre il bordo del letto. _La carne non &egrave; che lo strumento della mente. Il dolore esiste per piegare i mediocri e motivare gli adepti._ &quot;Ogni errore porta con s&eacute; la gioia dell&#039;improvvisazione. La perfezione nasce scena dopo scena, prima della tragedia.&quot;\n\nSi alz&ograve; in piedi...e immediatamente rischi&ograve; di cadere al suolo, sorretto all&#039;ultimo istante dalla spia, che lo forz&ograve; nuovamente a sedersi. &quot;Ti reggi a malapena in piedi. Come speri di poter portare a termine la missione?&quot;\n\nUn moto di delusione sorse nello stomaco dell&#039;artista. Aveva sperato, forse in modo ingenuo, di aver fatto comprende al suo compagno di opportunit&agrave; l&#039;importanza del suo lavoro, di avere aperto i suoi occhi alle bellezze della vera arte. Invece era ancora cieco alla luce ed intrappolato nei suoi intrighi, nella missione banale che gli era stata assegnata dai suoi patroni. \n\n_Amico mio, un giorno capirai come me che questo mondo non ha valore alcuno, se non come mezzo per accedere alla purezza delle idee. Cosa sono le nazioni del mondo davanti alla gioia di una nuova melodia, alla commozione di una nuova performance?_\n\n&quot;La richiesta dei Kashuri sar&agrave; adempiuta, cos&igrave; come ho promesso. Siamo davanti ad un&#039;ora fatidica, mio caro. Posso scorgere le sottili trame dell&#039;ombroso futuro, ed in esse vedo ci&ograve; che desideri.&quot; \n\n_E ci&ograve; che io desidero._ La memoria della musa, splendida persino in quegli abiti plebei, cos&igrave; affascinante e terribile, irresistibilmente magnetica, si distorse nella sua mente. La vide accendersi di mille colori, piegarsi e legarsi sotto le sue mani esperte, scomporsi e cristallizzarsi nella sua mente in un&#039;opera senza paragoni, confini, eguali. Sona Buvelle avrebbe brillato come un faro , no, come un sole nella notte immobile. \n\n&quot;Le forze in campo sono troppo grandi, Jhin. Questa doveva essere un&#039;operazione...&quot;\n\n&quot;No, no, caro mio. No!&quot; Jhin sorse, retto non dalla fragile carne ma dalla pura, cristallina forza di volont&agrave; che ora scorreva attraverso le sue vene, abbracciando il dolore in un connubio divino. _Se questo &egrave; il prezzo della mia arte, &egrave; un prezzo che pago ben volentieri. Vieni, agonia! Vieni, delizia!_\n\n&quot;No! Questo &egrave; il momento, il luogo, il palcoscenico perfetto! Raduna i tuoi agenti. Raduna le spie ed i traditori, le ombre nascoste dietro il palco. D&igrave; loro che sono stati chiamati, che il rintocco &egrave; suonato per loro!&quot;\n\nCon esperta teatralit&agrave;, allarg&ograve; le braccia come per abbracciare non i limitati confini della casa, ma Piltover, Zaun e Runeterra stessa. Una fiamma in lui si era accesa, bruciando la sua visione della musa, divorando come tizzoni l&#039;umiliazione del suo recente fallimento e la prospettiva del successo futuro. \n\n&quot;Prepara il pubblico. Spilla il sangue ardente delle Citt&agrave; Gemelle, mio compagno! Raduna i figli e le figlie dei Clan, che siano in prima fila al mio spettacolo!&quot;\n\nLa spia rimase immobile, fissandolo con occhi imperscrutabili; eppure, dietro la maschera di inespressivit&agrave; che cos&igrave; espertamente aveva indossato, Jhin poteva scorgere il nero pozzo della paura. Paura della grandezza. Del successo. Dell&#039;arte nella sua pi&ugrave; onesta incarnazione. Il coro di emozioni che aveva posseduto Jhin si un&igrave; all&#039;incendio crescente, dominandolo come un demone. Un demone in fiamme, dorato, e ridente.\n\nJhin attravers&ograve; la stanza. Lo scrigno in metallo nero cedette alle sue mani bramanti, rivelando Whisper, ronzante e impaziente. _Eccomi, mia cara. L&#039;opera ci attende._\n\nAccarezz&ograve; la pistola, con la gentilezza di un&#039;amante. Una, due, tre, quattro volte, rendendola nuovamente pura, integra, perfetta.\n\n&quot;Io avr&ograve; il mio capolavoro, la mia immortalit&agrave; attraverso l&#039;arte. E tu, amico mio...&quot; un sordo scattare, mentre il grilletto assumeva la sua posizione come una docile ma letale belva. &quot;avrai la tua guerra.&quot;","replies":[{"poster":"The Fluffy Lamb","date":"2017-02-08T10:03:44.422+0000","up_votes":3,"down_votes":0,"body":"La mia esistenza si basa su questo racconto.\n.\n.\n.\n.\n.\n.\n.","replies":[]},{"poster":"Drakethehero","date":"2017-03-11T11:20:32.205+0000","up_votes":1,"down_votes":0,"body":"pura arte","replies":[]}]}