{"poster":"NoobTrickPony","date":"2019-11-30T14:57:40.523+0000","title":"L'importanza del Forum","subforum":"Discussioni generali","up_votes":8,"down_votes":1,"body":"Il forum è, a mio parere, il mezzo di discussione più \"puro\" per noi giocatori: non abbiamo neanche bisogno di avere un account facebook od aspettare che la richiesta di ammissione ad un gruppo venga accettata. Gioco dalla s7 ed avverto, season dopo season che l'importanza di questo strumento, specialmente in Italia, vada via via diminuendo. Credete che una community più partecipe qui possa essere una community più piacevole? Credete che noi in primis dovremmo essere più attivi sul forum o che ormai sia un mezzo superato?","replies":[{"poster":"Cristian0230","date":"2019-11-30T18:44:30.333+0000","up_votes":2,"down_votes":0,"body":"Ogni tanto viene pubblicato un thread con un senso! Una delle ragioni per cui non uso spesso il forum è proprio il fatto che esso è in disuso in generale e le sole discussioni sono quelle di chi cerca compagni di gioco, quelle per i memes (solitamente gradite o indifferenti) e quelle di chi si lamenta contro il gioco, gli sviluppatori e gli altri giocatori.\n\nCondivido quella che è probabilmente un'utopia, cioè l'aspirazione a tornare a un passato in cui i forum erano popolati e fecondi, punto di scambio e confronto, per i vecchi e per i nuovi giocatori. Ahimé! Non credo sia ormai più possibile, in quanto come ha già scritto Floppyz esistono altri mezzi più \"semplici\" e quotidiani da utilizzare.\n\nTutto ciò tenendo anche in considerazione che Riot non sembra minimamente interessarsi ad una promozione del forum (in generale, a prescindere dalla regione), non che riconosca una colpa in questo (cercano di tanto in tanto di attirare l'attenzione dei player sul sito, sebbene onestamente creda invano) ma sicuramente è questo un fattore che compartecipa come causa all'abbandono di questa piattaforma.","replies":[]},{"poster":"Ω Hallelujah Ω","date":"2019-11-30T22:36:25.807+0000","up_votes":3,"down_votes":1,"body":"Non c'è alcun motivo per utilizzare il forum italiano.\n\nNon ci sono Rioter dedicati della community.\nNon c'è la possibilità che il feedback arrivi ad orecchie competente.\nLa community è minuscola persino rispetto a facebook italia, senza nemmeno considerare Reddit.\n\nGli unici vantaggi che ha derivano proprio dalle mancanza. Essendoci meno persone, è più facile conoscere i \"volti\" dei soliti utenti. _In teoria, _ dovrebbe permettere di creare rapporti più stretti.\nIn pratica tutti quanti se ne sono andati ed il forum è obsoleto e superato.","replies":[{"poster":"1NG Faabier","date":"2019-12-01T12:52:57.407+0000","up_votes":1,"down_votes":1,"body":"E scusa, per sperare di essere ascoltati da qualche rioter di passaggio in vhe forum bisogna andare??","replies":[{"poster":"Ω Hallelujah Ω","date":"2019-12-01T13:58:22.111+0000","up_votes":2,"down_votes":1,"body":"Boards.na e Reddit sono i due che hanno effettivamente interazioni.","replies":[]}]},{"poster":"Matteo00","date":"2019-12-01T11:04:43.361+0000","up_votes":2,"down_votes":1,"body":"quindi niente più contest fanfiction? :(","replies":[{"poster":"Ω Hallelujah Ω","date":"2019-12-01T13:59:06.528+0000","up_votes":1,"down_votes":1,"body":"Non spenderei soldi per un altro contest, no.","replies":[]}]}]},{"poster":"Floppyz","date":"2019-11-30T18:21:01.086+0000","up_votes":4,"down_votes":3,"body":"Io sarà che son vecchio, ma adoro i forum, quindi non lo considero un mezzo superato, e mi farebbe piacere se più persone lo usassero per scambiarsi opinioni, fare due chiacchiere e trovare nuove persone con cui giocare.\n\nDetto questo, mi rendo anche conto che oggi esistono degli strumenti di comunicazione che i giovani sentono più vicini, come facebook e reddit, e credo sia per questo che tanti snobbano i forum, nonostante siano un buon mezzo di comunicazione.\n\nA me, personalmente, farebbe piacere se la community trovasse in questo forum un punto di ritrovo, per conoscersi meglio e fare tante cose insieme.","replies":[]},{"poster":"V3LK0ZMAST3R","date":"2019-12-01T18:11:18.283+0000","up_votes":1,"down_votes":1,"body":"Purtroppo il forum ita é praticamente inutile vista la totale mancanza di Rioter. Inoltre negli ultimi tempi pure il forum Na sta perdendo molta interazione con loro (tranne quando si tratta di skin) quindi il forum ita  ha proprio 0 speranze a prescindere","replies":[]}]}