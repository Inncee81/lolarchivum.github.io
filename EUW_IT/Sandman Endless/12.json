{"poster":"Sandman Endless","date":"2015-09-08T12:02:48.369+0000","title":"[Fanfiction]- Mai più leggera","subforum":"Creazioni della community","up_votes":4,"down_votes":1,"body":"{{champion:157}} \r\n\r\nDove si trovava in quel momento?\r\nNon lo sapeva.\r\nNevicava nel bosco e i suoi passi veloci lasciavano impronte riconoscibili sul manto bianco.\r\nSebbene fosse notte, la neve sembrava emanare una tenue luce propria e le rendeva visibili.\r\nTroppo visibili.\r\nD&rsquo;altronde, chi lo stava seguendo non gli avrebbe permesso di far perdere le sue tracce, neppure se fosse diventato il vento stesso di cui si serviva per combattere.\r\n \r\nStava scappando?\r\nNo. \r\nNon aveva mai evitato nessun avversario prima d&rsquo;ora, sebbene la sua lama si fosse bagnata del sangue di persone che non avrebbe voluto mai ferire.\r\nFigurarsi uccidere.\r\nMa allora perch&eacute; correva?\r\nForse affrontare proprio_ lui_ lo spaventava?\r\nGli alberi scheletrici si aprirono in un&rsquo;ampia radura e immediatamente seppe cosa doveva fare.\r\nRallent&ograve; l&#039;andatura, si port&ograve; all&rsquo;estremit&agrave; opposta dello spazio circolare libero dalla vegetazione e attese a occhi chiusi per concentrarsi, finch&eacute; un suono leggerissimo di passi non cattur&ograve; la sua attenzione.\r\nSolo allora si gir&ograve; e guard&ograve; nella direzione da cui era giunto il rumore felpato.\r\nYone, suo fratello maggiore, era pi&ugrave; alto di lui e, a detta delle donne della loro citt&agrave; natale, molto pi&ugrave; avvenente.\r\nDa molto tempo non lo vedeva, tuttavia non fatic&ograve; a riconoscerlo: il suo portamento elegante, il raffinato gusto nella scelta di un kimono nero dai ricami argentati e i capelli corvini accuratamente raccolti in una lunga coda alta erano elementi distintivi inconfondibili.\r\nEra riuscito a trovarlo.\r\nEra l&igrave; per ucciderlo.\r\nE avrebbe fallito.\r\nProprio come tutti gli altri.\r\n\r\nGli sguardi dei due fratelli si incontrarono e, se qualche parola venne scambiata, presto fu sostituita dal clangore delle loro lame.\r\nNella radura silenziosa risuonava un rapido cozzare metallico e alcuni bagliori luminosi erano l&rsquo;unico dettaglio che si potesse scorgere dei movimenti velocissimi degli sfidanti.\r\nYone era sempre stato il modello da emulare, il suo primo maestro di vita.\r\nIl modo in cui aveva sempre provato ad allontanarsi da lui era stato un tentativo di superarlo in qualcosa, fosse anche una sola stupida inezia.\r\nNon ci era mai riuscito e, sebbene si fosse applicato anima e corpo per perfezionare la tecnica della spada, suo fratello era ancora pi&ugrave; abile di lui.\r\nMa questa volta non avrebbe perso. Neppure la pi&ugrave; invalicabile delle barriere lo avrebbe ostacolato: lui era il vento che correva verso la Giustizia.\r\nUn vento implacabile.\r\n\r\nLa neve si era tinta di cremisi e lui stringeva in mano un foglio ingiallito e accartocciato, macchiato di sangue fresco.\r\nContinuava a fissarlo anche se lo conosceva bene: il carattere scritto sopra di esso con un inchiostro nero ormai sbiadito era stato egli stesso a vergarlo, molti anni prima.\r\nYone lo aveva tenuto con s&eacute; per tutto quel tempo?\r\nE perch&eacute; glielo aveva restituito proprio adesso?\r\nPieg&ograve; la pergamena e la assicur&ograve; alla cintura, poi prese un panno che pass&ograve; sulla lama della sua katana e si impregn&ograve; di rosso.\r\nRinfoder&ograve; la spada e si allontan&ograve;, lasciandosi alle spalle quella radura su cui grossi fiocchi di neve continuavano a cadere placidamente e a ricoprire il luogo in cui aveva sepolto suo fratello, identificabile solo grazie alla spada che una volta gli era appartenuta e che adesso era conficcata nel terreno a vegliare sul suo padrone.\r\nDietro le nubi immacolate, il sole stava sorgendo.\r\nYasuo non aveva tempo per le lacrime adesso, aveva fatto ci&ograve; che doveva, ci&ograve; che era giusto.\r\nAvrebbe dimostrato che tutto quel sangue era stato versato invano, in un modo o nell&rsquo;altro.\r\nNon era mai stato bravo con gli haiku, le brevi poesie che, bene o male, ogni abitante di Ionia aveva provato a comporre almeno una volta nella vita, tuttavia gli affiorarono alla mente alcuni versi freddi e pieni di amarezza:\r\n\r\n_Candore muto\r\nDel gelido inverno\r\nIngrata tomba _\r\n\r\nDalla testa non riusciva a togliersi il carattere ionico disegnato con la pessima calligrafia di ragazzino quando era ancora solo un allievo della scuola di arti marziali.\r\nSi chiedeva se conoscesse veramente il significato di quella parola.\r\n&ldquo;Onore&rdquo;.","replies":[{"poster":"Decrit","date":"2015-09-08T23:25:18.677+0000","up_votes":2,"down_votes":0,"body":"Complimenti, mi hai evocato dalle board d' oltre oceano per leggerla! bel lavoro ;)\n\nLeggermente spiegone in un punto o due che magari appesantisce il ritmo, ma qui sono io che sono rompiballe :P","replies":[{"poster":"Sandman Endless","date":"2015-09-08T23:59:16.976+0000","up_votes":1,"down_votes":0,"body":"Hai ragione, forse avrei dovuto snellire nel \"flashback\"! \nGrazie per i complimenti comunque, felice che ti sia piaciuta!^^","replies":[]}]},{"poster":"Blehic","date":"2015-09-08T19:01:29.274+0000","up_votes":2,"down_votes":0,"body":"Bella mi è piaciuta! Bravah","replies":[{"poster":"Sandman Endless","date":"2015-09-08T19:16:23.083+0000","up_votes":1,"down_votes":0,"body":"Thank you! <3","replies":[]}]}]}