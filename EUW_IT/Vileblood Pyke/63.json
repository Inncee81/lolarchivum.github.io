{"poster":"Vileblood Pyke","date":"2015-02-06T08:59:56.072+0000","title":"[Fanfic] Racconti di un Esperimento Zaunita","subforum":"Creazioni della community","up_votes":5,"down_votes":0,"body":"{{summoner:10}} **Il Risveglio**{{summoner:10}} \n\n\n\nMi risveglio nel buio. Respiro affannosamente. Dove sono? Cosa mi è successo? Sento l'aria entrare e uscire dai miei polmoni, sento strani liquidi ristagnare in quella che credo sia la mia gola. Credo, perché non sento nessun rumore, nessun odore, non vedo. Sono cieco? E gli altri sensi? Comincio a respirare normalmente. L'aria mi entra nel naso e con lei, sento un odore disgustoso, come di carne in decomposizione. Sento anche un odore famigliare: l'aria della mia Zaun. Rifiuti industriali di ogni tipo e inquinamento. Quest'aria che disgusterebbe qualunque altro abitante di Runeterra, rende i veri zauniti forti. Ci spinge ad andare oltre. Dove altri si fermano per la loro debole morale, noi procediamo nel nome del progresso. Mentre penso alla mia amata città, le mie orecchie si stappano lentamente, come se qualcosa al loro interno si stesse sciogliendo. Ma ciò che odo non è il classico rumore di Zaun. *beep* Pochi rumori, in lontananza. *beep* Non sono nel centro di Zaun. *beep* Devo essere in una zona più vecchia della città, dove il movimento e il progresso non sono arrivati. Per ora. *beep* C'è altro. *beep* Rumori di macchinari. *beep* Se ricordo bene i miei studi di medicina e tecnomaturgia, dovrebbero essere strumenti ospedalieri, di solito usati per mantenere in vita i casi più gravi. Sono in un ospedale, quindi. Ma cosa mi può essere successo? Un incidente? Impossibile. Non sono così sprovveduto da cadere vittima di banali incidenti nella città che conosco come il palmo della mia mano. La mia mano! La sensibilità sembra tornare. Sento come un bendaggio sulle braccia e sul viso. Le gambe sono sotto una coperta, ne sono certo. Mi hanno forse aggredito!? Nah, e anche se l'avessero fatto, avrei avuto la meglio. Nei miei viaggi per Runeterra ho imparato vari stili di combattimento e me la cavo con vari tipi di armi, dalle più semplici spade ai più complessi e distruttivi dispositivi hextech. Le classiche spade di Ionia mi piacciono molto. La loro forma, l'abilità che richiedono nell'essere impugnate correttamente e soprattutto la loro pregiatezza.\nSento come una scossa alla lingua. BLEAH. Sento uno dei peggiori sapori che l'uomo possa mai sentire. E ho viaggiato a sud della Grande Barriera. Mhhh...Il sapore sembra scomparso. Strano.\nCredo sia proprio il momento di aprire gli occhi. Più facile a dirsi che a farsi. Apro gli occhi. La poca luce che entra da non-so-dove mi infastidisce. Cerco di muovermi, ma sono attaccato a dei macchinari. Non li distinguo, ma emettono vari \"beep\". Probabilmente i miei valori vitali. Mhhh. Tento di osservarli meglio. Un paio di apparecchi sono troppo strani, mai visti in un ospedale.\nBasta osservare gli apparecchi medici, è ora di alzarsi, anche perché inizio ad avere un leggero languorino. O almeno così credo, non ne sono sicuro. Cerco di nuovo di muovermi, e nel farlo vedo le mie braccia ricoperte di bende. Un leggero \"crack\" mi fa capire che forse è meglio che io non mi muova.\nGiro la testa.\n\"H...a...hhh!\" non riesco ad urlare.\nTre figure mi stavano osservando dall'oscurità di quella che sembra la stanza di un ospedale abbandonato. Fanno qualche passo avanti. Sembrano dottori, ma non come i gloriosi dottori zauniti con cui facevo spesso affari. Sono vecchi, sporchi e trasandati. Uno di loro sembra un topo di fogna morente, mentre lo spelacchiato dottore alla sua destra ha due grandi occhi allucinati scavati nel pallore del suo volto rinsecchito. Indossa quello che sembra un respiratore. Il terzo, invece, è un grasso vecchio su una sedia a rotelle, con troppi menti per essere contati. Dietro di lui una giovane e bionda infermiera osserva senza rivelare la minima emozione. Probabilmente è depressa per il suo lavoro.\n\"Bentornato tra i vivi, signor Sinclair\" esordisce il ratto morente.\n\"Probabilmente farà fatica a ricordare quello che è successo nelle ultime ore\" continua affannosamente quello di mezzo. \"Ma non si preoccupi, tutto è andato secondo i piani\". Probabilmente erano anni che non diceva una frase così lunga, infatti subito dopo eccolo stringersi il respiratore alla faccia e alzare gli occhi.\n\"Il progetto U.Z.A. è stato un successo!\" rutta il terzo\n\"U.Z.A.?\" chiedo affannosamente con un filo di voce.\n\"Undead Zaunite Assassin\" borbotta velocemente il grassone.\n\"Nnn...hon. mmmm...ortoh?\" balbetto, sempre con il solito filo di voce. Quindi sono morto? E questi tre pazzi mi hanno riportato in vita? Ma come, se a stento riescono a mantenersi in vita?\n\"Non proprio nonmorto...\" riprende il ratto \"Diciamo che lei è scientificamente vivo. Tutto funziona, anche troppo bene. Abbiamo fatto in modo che il suo corpo iniziasse a decomporsi, per poi fornirle un fattore di guarigione abbastanza forte da BATTERE il processo di decomposizione.\"\nVorrei rispondere a tono, ma non posso fisicamente, e poi sembra che mi sia offerto volontario per questo folle esperimento. O almeno così sembra da come questi tre mi parlano. Alle cavie non si parla così.\n\"Prima che lo chieda, lei può ancora morire.\" aggiunge lo scheletro attaccato al respiratore. \"Se per caso il suo corpo subisse danni fatali, il suo fattore di guarigione non la salverebbe\". Buono a sapersi: se mi sparo in testa, dovrei morire.\n\"Inoltre lei non è immune al dolore, ma il suo corpo guarirà prima ancora che se ne renda conto.\" dice il grassone. \"Inoltre lei sentirà fame, sete o sonno, ma non ne avrà mai bisogno davvero. Può passare anni senza mangiare, bere, dormire o avere rapporti con altri umani.\" A contrario tuo, a giudicare dalla tua stazza e dalle macchie di quello che sembra essere Graggy Ice sul camice non-più-così-bianco.\n\"Ora però si riposi, signor Sinclair.\" dice lo scheletro con il respiratore\nMentre parlavo con i tre \"dottori\", la giovane infermiera si era avvicinata di soppiatto ai macchinari con una siringa, per poi inserirla in quella che sembra essere la mia flebo. \"Si rilassi\" dice quella con una voce calma e suadente \"è solo una dose di sonnifero che sarebbe letale in soggetti che non sono nelle sue...particolari condizioni fisiche\"\n\nLa guardo storto mentre mi addormento...\n\n\n**Commento dell'Autore**\nStavo pensando a questa fan fiction da un po', e sicuramente questa \"rinascita\" della sezione mi ha spinto a provarci.\nPer ora nessun campione della lega è entrato in gioco, ma nei prossimi racconti ho almeno intenzione di nominarne qualcuno.\nProbabilmente nel prossimo racconto scopriremo di più sul \"Signor Sinclair\", sui tre \"dottori\" e sulla giovane infermiera (che, lo ammetto, è stata un'aggiunta dell'ultimo momento, ma ho già dei piani per la biondina) per \"posizionarli\" nell'attuale universo di LoL.\n\n\n\n\n{{summoner:7}} **Chiacchiere con l'infermiera**{{summoner:7}} \n\n\nApro lentamente gli occhi. Questa volta la finestra della mia camera è aperta, permettendo alla luce di entrare nella stanza. L'infermiera è lì. Prende appunti su un blocco note grigio. I suoi occhi castani scattano veloci tra gli appunti. I suoi cappelli biondi, raccolti, sono illuminati dal sole del pomeriggio. Osservando meglio vedo un disegnino sul blocco note: sembra un cuore, ma simile ad un ingranaggio. C'è scritto qualcosa dentro al cuore/ingranaggio. V... Non faccio in tempo a vedere il resto, la ragazza si rende conto che sono sveglio. \"Già sveglio signor Sinclair?\" mi dice accennando un sorriso. \"Aspetti un secondo che le tolgo un po' di bende dalla bocca, così sarà in grado di parlare\". Detto questo afferra un paio di forbici, accarezza le bende e, dopo essersi assicurate di non avermi preso la pelle, inizia a tagliare. Tolte le bende, emetto un fragoroso respiro. \"Puoi chiamarmi Wade. Tu sei?\" \"Natalia, piacere\".\nPenso con attenzione alla prossima domanda, ma la ragazza mi prende in contropiede. \"Allora, come si...ehm...ti senti?\". Rifletto un secondo sulla mia situazione. \"Bene\". Rispondo quasi di getto. \"Credo\".\n\"I valori sono normali. Direi che oggi potresti iniziare i test\". \"Test?\" domando sospettoso. \"Non ti devi preoccupare, sono semplici test per misurare le tue capacità dopo le operazioni\".\n\"Ok...Ma prima avrei qualche domanda da farti.\" La ragazza sembra sorpresa, ma continuo. \"Parlami di quei tre...Chi sono?\"\n\"Beh, c'è il Dottor Krankheit che è un luminare nel campo delle mutazioni di ogni tipo. Grazie alle sue ricerche e a vari reperti provenienti dalle Isole dell'Ombra è stato possibile creare la tua speciale...condizione...\"\n\"Mi servirebbe anche una descrizione, sai...\"\nLa ragazza si porta la mano alla bocca e inizia a pensare. \"Beh...Il Dottor K. è alto, con una barba che copre tutto il mento, non particolarmente curata. A volte guardandolo penso ad un...\" \"Ratto morente?\" la interrompo. Lei mi guarda, poi riesce a stento a trattenere una risata \"Sì, in effetti ricorda uno di quei topi di fogna che si aggirano nel sottosuolo di Zaun\". Già mi piace questa ragazza. Speriamo non mi debba infilare altri aghi...\n\"Poi c'è il povero Dottor Reostus, che come avrai notato è molto malato. Lui è un esperto nell'inquinamento dell'aria e dell'acqua e ha da sempre lavorato per trovare un modo per modificare gli agenti inquinanti e renderli utilizzabili dall'uomo per...varie cose a dire il vero. Dai tonici al cibo per bambini, passando per l'edilizia e molto altro. Questo suo lavoro ha davvero infierito sulla sua salute, ed ora il poverino è costretto ad usare un respiratore\". Nonostante le sue parole, capisco che non è per niente preoccupata per la salute di quest'uomo, ma non sembra provare odio nei suoi confronti.\n\"E poi c'è l'ultimo: quello sulla sedia a rotelle, giusto?\"\n\"Sì, il Dottor Huber. Lui era un esperto nel campo della tecnomaturgia. Lavorò addirittura con la squadra che ricostruì un noto boia di Noxus. Purtroppo cadde in disgrazia quando, a causa del suo ultimo esperimento, perse l'uso delle gambe. Non l'ha mai superato e da allora non ha più lavorato... Fino ad oggi\"\nForse era meglio non sapere, penso tra me e me...\n\"Tu invece sei così cattivo come ti descrivono i fascicoli?\"\n\"Che cosa dicono?\"\n\"Evidenziano le tue abilità in combattimento, ma c'è una parte intera di note disciplinari da parte di vari eserciti e cose non molto carine da parte di esperti della mente umana...\"\n\"8 esperti Zauniti su 10 mi hanno definito pazzo\". Lei sorride, credo l'abbia colta come battuta.\n\"E che hanno detto gli altri due?\"\n\"Il nono l'ho ucciso prima che potesse dirmelo e ho pagato il decimo per dire che sono sano\". Ridiamo. La verità spesso è più divertente di qualsiasi battuta saccente.\n\"Qui c'è scritto che la sua famiglia porta avanti un'attività commerciale in tutta Runeterra da un centinaio di anni\"\n\"Sì, il bisnonno si era stufato di vendere i suoi prodotti solo a Zaun e Noxus, così ha caricato famiglia, bottega, amici e colleghi ed è partito in un viaggio in nome di due cose: la scienza e il denaro. Ha trovato entrambi.\"\nContinua a sfogliare il mio fascicolo. Mi domando dove l'abbia preso e chi gli abbia fornito tutte quelle informazioni. Colgo l'occasione per scoprire qualcosa in più su di lei prima che mi faccia altre domande. \"Tu cosa facevi prima di...ehm...lavorare a questo progetto?\"\n\"Studiavo medicina e tecnomaturgia. Mi dicevano che avevo un futuro in quei campi\"\nGli occhi le diventano lucidi. Odio vendere una bella ragazza piangere.\n\"Ho detto qualcosa che...\"\n\"No, stavo solo pensando ad una persona. Studiavamo insieme e io lo amavo, ma non è più umano da tanto tempo\"\n\"Scusami, non volevo riaprire vecchie ferite. Asciugati le lacrime e preparami per i test: sono pronto!\"\nSi asciuga velocemente gli occhi, ancora un po' arrossati e mi guarda come una bambina durante lo Snowdown.\n\nSperiamo bene...\n\n\n**Commento dell'Autore**\nEcco finalmente la seconda parte. Come avevo già detto, questa parte è più incentrata sulle backstory dei vari personaggi.\nPassiamo ai nomi dei vari personaggi:\n-Natalia: nome russo abbastanza comune. Se siete svegli capirete perché ho scelto un nome del genere...\n-Dottor Krankheit: vuol dire \"malattia\" in tedesco.\n-Dottor Reostus: vuol dire \"inquinamento\" in estone.\n-Dottor Huber: cognome austriaco\n\n\nHo altre frecce nella mia faretra, non ho intenzione di spararvele tutte. ;)\n\n\n\n\n{{item:3067}} **Primo giorno**{{item:3067}} \n“Ok, alzati lentamente.” Mi incita con un sorriso Natalia. “Ci sono, ci sono…” rispondo io, cercando di suonare il più sicuro possibile mentre cerco un modo di rimanere in equilibrio.\n“Entra in quel bagno e indossa questa” mi dice porgendomi una strana tuta. “Ah, vedere il tuo corpo potrebbe essere…traumatico”.\nPrendo la tuta e mi avvio verso il bagno. Aperta la porta mi trovo davanti ad una stanzetta con un gabinetto, un lavandino con sopra uno specchio e una vasca. È più pulito di quanto mi aspettassi, anche se è evidente che la vasca non viene usata da molto tempo. Appoggio lì la tuta e mi guardo allo specchio.\nQuello che vedo è spaventoso: la parte del mio volto che non è coperto dalle bende è in decomposizione. Sono un ammasso di carne marcia! Lentamente mi tolgo le bende dal viso e dal resto del corpo. Sangue e pezzi di pelle cadono a terra e nel lavandino.\nInfastidito e nel panico tiro con forza le bende del braccio destro. Pelle e muscoli vengono strappati dall’osso. Natalia bussa . “Tutto bene?” Mi rendo conto dei versi inumani che ho fatto. “Tutto bene, non ti preoccupare”.\nRespiro e abbasso lo sguardo verso il mio braccio. Non è nelle migliori condizioni, ma le ferite sono guarite senza che me ne accorgessi. Anzi, per essere il braccio di qualcuno che è morto ed è stato resuscitato non è ridotto proprio male…\nMi tolgo il camice e continuo nel lungo e doloroso processo di rimozione delle bende. Sangue ed altri fluidi usciti dal mio corpo le rendono appiccicose e l’intero processo è disgustoso.\nOk e questa è fatta, ora devo solo indossare la tuta per gli esperimenti.\nLa osservo: il materiale è elastico e morbido al tatto, di colore nero. Pare che ci siano sensori al suo interno, probabilmente per monitorarmi.\nLa indosso e mi ammiro allo specchio. “Non male per un cadavere.” Sento ridacchiare da fuori la porta, Natalia deve avermi sentito.\nQualcosa mi è caduto a terra: è una specie di maschera. Logico, ho la faccia di uno zombie, non credo che la gente muoia dalla voglia di vederla. Mi dona proprio.\nApro la porta. “Perfetto!” esclama sorridendo la mia unica compagnia. “Magari potresti personalizzare la maschera con qualcosa che è più vicino al tuo stile.”\n“Sì, magari dopo gli esperimenti, con il tuo aiuto…” rispondo accennando un sorriso.\n“Andiamo nel cortile, lì misureremo la tua resistenza”. La seguo senza obbiettare, passando per corridoi spogli e tristi. Arrivati all’uscita, Natalia apre la porta chiusa a chiave. La luce mi acceca momentaneamente, mentre lei respira l’aria fresca.\nDopo vari esercizi ginnici e corse, il Dottor Krankheit si presenta nel cortile. “Tutto è pronto per la prova con le armi da fuoco, come vanno i risultati al momento?” “Ottimi, Dottor K.” Risponde Natalia.\nRientriamo e mi portano in una larga stanza riorganizzata come poligono di tiro. Armi di vario tipo sono disposte sui tavoli. Me ne porgono alcune e mi ordinano di colpire vari bersagli. Non ne manco uno, come al solito.\n“Bravissimo!” esclama Natalia. È effettivamente felice dei miei risultati, mentre il ratto morto resta impassibile mentre scrive su un taccuino. “Proceda verso quella sala” dice indicando un corridoio buio “lì scopriremo se la sua nota abilità con le armi bianche è rimasta tale”.\nFaccio a pezzi qualche vecchio rottame che chiamano “robot da allenamento”. Non mi sono mai sentito così abile con la spada. Sarà perché non mi preoccupo più di essere ferito.\nLa giornata continua così tra allenamenti, esperimenti e qualche piccola rara pausa.\nAlla sera torno nella mia stanza, accompagnato da Natalia.\n“Aspetta qui, ti porto la cena.”\n“E tu non mangi?”\n“In effetti ho un po’ fame. Ti dispiace se mangio qui con te?”\n“Nessun problema, anzi un po’ di compagnia fa sempre piacere.”\nMangiamo leggero e parliamo della giornata, ridendo e scherzando\n“Ora è il caso che tu ti metta a dormire” mi dice portando via i piatti. “Domani sarà un’altra giornata piena.”\n“Buona notte Natalia.”\n“Buona notte Wade.”\n\n**Commento dell'autore**\nAllora...Partiamo dal fatto che è un \"lavoro notturno\" (2/3 del mattino, mentre ascoltavo gli Starbomb) e che avrei potuto fare meglio, ma avevo paura diventasse un elenco di \"test\".\nTra Wade e Natalia sta nascendo qualcosa, ma visto la \"particolare condizione\" del primo, tutto ciò è molto platonico.\n\nPer fare la \"scena del bagno\" ho pensato a due cose: una scena di un film (abbastanza famoso, ne hanno fatto anche un sacco di parodie, ma non mi ricordo il nome) e una scena dal libro \"Orgoglio e Pregiudizio e Zombie\", in cui un personaggio, che si sta trasformando, ha una \"strana reazione\" al suo stesso sangue che cade nella minestra che sta mangiando. Ho preferito non esagerare, per ovvi motivi...","replies":[{"poster":"Vileblood Pyke","date":"2015-02-07T20:24:30.882+0000","up_votes":1,"down_votes":0,"body":"Ho messo tutti i racconti nell'OP, perché mi è stato fatto  notare che ha un effetto migliore e che così tutti gli \"episodi\" sono in ordine.","replies":[{"poster":"A Yordle ln Heat","date":"2015-02-08T07:42:48.370+0000","up_votes":1,"down_votes":4,"body":"Questi cambiamenti grafici non cambieranno il fatto che non sai scrivereeeeeh {{item:3151}} \njk jk","replies":[]}]}]}