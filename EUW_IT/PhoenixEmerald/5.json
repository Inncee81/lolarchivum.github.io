{"poster":"PhoenixEmerald","date":"2017-09-10T14:29:59.342+0000","title":"Origini, la nascita delle Regioni e dei Campioni di Valoran - Ionia","subforum":"Creazioni della community","up_votes":6,"down_votes":1,"body":"Salve a tutti ragazzi! :D Siccome &egrave; da tantissimo tempo che non faccio qualcosa qui sul forum ed avevo voglia di pubblicare un thread che potesse essere d&rsquo;aiuto anche ad altri, mi &egrave; venuta in mente questa idea: ogni Campione di League of Legends ha una sua &ldquo;etimologia&rdquo;, ossia trae origine da credenze e miti di varie culture, in certi casi omaggiando anche personaggi di altre opere nello stile o nel carattere.\r\n\r\n&hellip;\r\n\r\nPerch&eacute; non organizzare una piccola serie di thread in cui sia possibile reperire facilmente queste informazioni in italiano, senza bisogno di fare ottocentomila ricerche? :P Credo che possa essere d&rsquo;aiuto per chi cerca ispirazione per produrre qualcosa relativo all&rsquo;universo di League of Legends, inoltre pu&ograve; essere un buon modo per approfondire i personaggi. Stavo pensando di allegare a ciascun Campione le relazioni particolari che ha con gli altri, canonicamente parlando (magari aggiungendo qualche supposizione sul perch&eacute; si conoscano! :P)! :D :D :D\r\nUn&rsquo;opera impegnativa che ho intenzione di approcciare con calma partendo dai Campioni di Ionia (alcuni loro background sono ovvi, tutto sommato), per poi proseguire con le altre regioni! ^^\r\n\r\nAh, purtroppo, non posso fare un unico post per **tutti** i Campioni di una singola Regione, sformo la pagina e basta! D: Cercher&ograve; di essere equilibrata: in un primo post, un&rsquo;infarinatura sulla Regione d&rsquo;appartenenza ed almeno due Campioni, poi cercher&ograve; di farne tre per post! ;)  \r\nSe ci sono delle cose che mi sfuggiranno non esitate a riferirmele! :D \r\nE niente, buona lettura! :D\r\n\r\n\r\n\r\n**IONIA**\r\n\r\n**Etimologia nome**\r\n\r\nPartiamo da questo presupposto: il popolo ioniano esisteva veramente! :D Eh s&igrave;, erano gli [Ioni](https://it.wikipedia.org/wiki/Ioni) e formavano una delle popolazioni elleniche dell&rsquo;antica Grecia. Il loro nome diede origine a quello di [Ionia](https://it.wikipedia.org/wiki/Ionia), una regione costiera dell&rsquo;Asia minore (l&rsquo;attuale Turchia), che venne chiamata in questo modo per onorare il popolo degli Ioni i quali l&rsquo;avevano conquistata.  Si avvicina alla Ionia della Lega non solo per via del fatto che fosse una regione costiera con diverse isole, ma anche perch&eacute; esiste l&rsquo;arcipelago greco delle [Isole Ionie](https://it.wikipedia.org/wiki/Isole_Ionie) da cui pu&ograve; derivare l&rsquo;idea dell&rsquo;isola di Ionia, sebbene l&rsquo;ambiente interno sia diversissimo! :)\r\n\r\nPossono esserci delle similitudini con gli ioniani di Valoran anche per via del fatto che il popolo Ioni, dopo aver colonizzato alcune parti meridionali dell&rsquo;Italia (infatti il mare che divide la Grecia  dalla Calabria, la Puglia e la Sicilia &egrave; il [Mar Ionio](https://it.wikipedia.org/wiki/Mar_Ionio)), abbia dovuto  lottare per raggiungere la propria indipendenza. Prima contro il dominio della Lidia, poi contro quello persiano. In seguito tornarono indipendenti, ma sotto l&rsquo;influenza d&rsquo;Atene. Ricaddero sotto il dominio persiano per poi ricostituirsi come Lega Ionica grazie ad Alessandro Magno. Ad un certo punto divennero parte dell&rsquo;Impero Romano e Ionia divent&ograve; una sua provincia; la cosa simpatica &egrave; che Noxus tragga una buona fetta d&rsquo;ispirazione proprio dall&rsquo;Impero Romano. :P Che anche il popolo ioniano debba rassegnarsi? E se Demacia &egrave; parzialmente ispirata all&rsquo;antica Grecia, vorr&agrave; dire che anch&rsquo;essa soccomber&agrave; a Noxus? Coincidenze?! Io non credo! :P  \r\n\r\nOkay, ma dopo tutto questo preambolo, da dove deriva il nome del popolo Ioni? Non si sa, ma ci sono alcune teorie in merito e far&ograve; riferimento a quelle che pi&ugrave; si avvicinano alla Ionia della Lega:\r\n\r\n&bull;\tNome egizio di un&rsquo;antica popolazione sita su un&rsquo;isola del Mediterraneo orientale: anche Ionia, rispetto al grande continente di Valoran, &egrave; un&rsquo;isola sita ad est. \r\n \r\n&bull;\tRadice protoindoeuropea di un&rsquo;onomatopea gridata da chi corresse in aiuto di altri: potrebbe fare riferimento al fatto che anche la popolazione di Ionia debba decidere come intervenire per aiutare l&rsquo;isola, in seguito all&rsquo;Invasione di Noxus. Nel caso di Vastaya come Xayah e Rakan, potrebbe riferirsi al loro intento di liberare il potere ancestrale di Ionia, effettivamente aiutandolo. :)\r\n\r\n&bull;\tRadice protoindoeuropea di una parola che voleva dire &ldquo;potere&rdquo;: Ionia, per quanto sia stata suscettibile all&rsquo;iniziale Invasione di Noxus, cela al suo interno un immenso potere ancestrale!\r\n\r\nAl di fuori dell&rsquo;etimologia del popolo degli Ioni, il nome Ionia pu&ograve; avere ulteriori origini:\r\n\r\n&bull;\tVicino al termine sanscrito per indicare &ldquo;grembo&rdquo;:  l&rsquo;isola di Ionia, infatti, &egrave; il grembo di molte culture fra di loro estremamente variegate. Ci sono: esseri umani, chimere (i Vastaya), creature celestiali e profondamente ancestrali. L&rsquo;ambiente interno dell&rsquo;isola d&agrave; l&rsquo;idea di prosperit&agrave;.\r\n\r\n&bull;\tDa una radice protoindoeuropea femminile che vuol dire &ldquo;forza&rdquo;: Simile all&rsquo;idea del potere ancestrale celato all&rsquo;interno dell&rsquo;isola! :P\r\n\r\n&bull;\t Da una parola utilizzata per indicare la viola, una pianta molto delicata sia nel profumo sia nell&rsquo;aspetto: potrebbe essere collegata con il fatto \r\nche Ionia sia un&rsquo;isola quasi eterea, per il modo in cui &egrave; rimasta lontana dal mondo. La viola &egrave; il simbolo della modestia e dell&rsquo;amore romantico: due caratteristiche che si avvicinano abbastanza all&rsquo;idea di una Ionia tranquilla, rispetto ai suoi &ldquo;vicini&rdquo; ed intrinsecamente legata alle sue origini ancestrali.\r\n\r\n**Ispirazioni Campioni ed ambientazione**\r\n\r\nL&rsquo;ambiente interno di Ionia si caratterizza per una certa ispirazione all&rsquo;Impero cinese disegnato da Marco Polo ne &ldquo;Il Milione&rdquo;: un paese florido e secluso, in cui risiedono meraviglie sconosciute al resto del mondo. Nonostante questo dettaglio, i Campioni di Ionia traggono la loro origine non solo dalle leggende cinesi, ma anche da quelle coreane e giapponesi, nonch&eacute; dalle bestie chimeriche della mitologia greca. Infatti, il folclore dei paesi orientali &egrave; decisamente pi&ugrave; popolato da bestie antropomorfe. La presenza di differenti stili di combattimento all&rsquo;interno di Ionia, poi, ricorda molto le diversissime arti marziali che &egrave; possibile incontrare nei paesi asiatici.\r\n\r\n\r\n\r\n{{champion:103}} **Ahri &ndash; La Volpe a Nove Code** {{champion:103}}\r\n\r\n**Etimologia nome**\r\n\r\nIl nome di Ahri viene scelto tramite un sondaggio sul sito coreano della Riot Games. Sfortuna volle che Ahri, il quale dovrebbe avere come significati &ldquo;leggiadro&rdquo; ed &ldquo;elegante&rdquo;, sia stato mal tradotto: in realt&agrave; la parola indica, in modo obsoleto, i termini &ldquo;gamba&rdquo;, &ldquo;ponte&rdquo; o &ldquo;piede&rdquo;. Altrimenti, il nome ha un altro significato in un dialetto coreano, ossia &ldquo;l&rsquo;altro ieri&rdquo;. Che pasticcio! :P Nonostante questo, il significato inizialmente rappresentato si rispecchia molto nel personaggio di Ahri: una Vastaya aggraziata e capace di scatenare magie molto potenti, pur mantenendo un&rsquo;innegabile raffinatezza nel modo di muoversi ed utilizzare i propri incanti.\r\n\r\n**Ispirazione Campione**\r\n\r\nCome lascia presagire l&rsquo;epiteto &ldquo;La volpe a nove code&rdquo;, Ahri prende grandissima ispirazione dai miti orientali sulle volpi e la credenza che esse avessero un collegamento profondo con i poteri magici. In particolare, Ahri prende spunto dal mito delle [Kumiho](https://it.wikipedia.org/wiki/Kumiho), ispirate dalla leggenda cinese della Volpe a nove code. Similmente alle controparti cinesi e giapponesi, una volpe la quale viva per mille anni diventa una Kumiho, una creatura magica di grandi poteri: il pi&ugrave; famoso riguarda sicuramente la capacit&agrave; per la volpe di tramutarsi liberamente in una dolce pulzella in grado di sedurre i ragazzi, per poi mangiarne solitamente o il fegato od il cuore. Nel caso della nostra cara Ahri, si accontenta della meno truculenta essenza vitale! :P \r\n\r\nTuttavia il fatto che le Kumiho vengano spesso dipinte, all&rsquo;interno della mitologia coreana, come spiriti del tutto maligni mal si accosta con il conflitto interiore da cui Ahri &egrave; afflitta. In questo senso si avvicina di pi&ugrave; alle [Huli jing](https://it.wikipedia.org/wiki/Huli_jing), le volpi della mitologia cinese che possono essere sia spiriti benevoli, sia maligni. Inoltre, il racconto &ldquo;Il Giardino dell&rsquo;Oblio&rdquo; presente sulla pagina Universo della Lega, mostra Ahri che cerca di dimenticare l&rsquo;uomo amato che ha ucciso: una storia che si avvicina di pi&ugrave; all&rsquo;idea della [Kitsune](https://it.wikipedia.org/wiki/Kitsune) giapponese la quale tende ad essere rappresentata anche come amante o moglie degli uomini; il pi&ugrave; delle volte, queste storie finiscono con la Kitsune costretta a scappare dopo che il partner scopre la sua natura soprannaturale. Purtroppo per Ahri, le cose non si risolvono in maniera altrettanto quieta! :&rsquo;(\r\n\r\nComunque, vi sono altre caratteristiche che accomunano Ahri con la Kumiho ed ancora in parte con la Kitsune: entrambe le creature leggendarie hanno difficolt&agrave; a cambiare del tutto forma e mantengono alcune parti del corpo nella loro fattezza animale. Non &egrave; raro vederle con orecchie, coda, vibrisse e pelo da volpe anche in forma umana. Una cosa che, invece, &egrave; proprio tipica delle Kumiho &egrave; la &ldquo;perla&rdquo; con cui Ahri effettua i suoi attacchi magici. Si chiama &ldquo;[yeowu guseul](https://en.wikipedia.org/wiki/Kumiho)&rdquo; (letteralmente: la perla della volpe) ed &egrave; un oggetto da cui le Kumiho traggono il loro potere, la loro conoscenza ed intelligenza. Possono utilizzarle per rubare l&rsquo;essenza vitale degli esseri umani portandole alla bocca di questi, per poi estrarle con anche le lingue dei malcapitati; tuttavia, se un essere umano la inghiotte ed osserva il cielo, la terra e gli uomini pu&ograve; acquisire gli stessi poteri di una Kumiho. Solitamente, nella mitologia coreana, questa cosa non accade quasi mai perch&eacute; i fortunati si dimenticano di osservare il cielo (cosa mai ci vorr&agrave;, per diamine?! :P). L&rsquo;utilizzo della perla per rubare la vita umana ricorda il modo in cui Ahri uccide l&rsquo;amato ne &ldquo;Il Giardino dell&rsquo;Oblio&rdquo;, assorbendo la sua essenza dalla bocca (sigh! :&rsquo;().\r\n\r\nUno dei pochi sprazzi di positivit&agrave; presente nel mito delle Kumiho, per&ograve;, le vede in grado di trascendere completamente la loro natura bestiale e divenire umane. Il metodo con cui questo pu&ograve; accadere varia da racconto a racconto: alcuni sostengono che la Kumiho interessata debba astenersi dall&rsquo;uccidere od assaggiare carne per mille anni, altri che debba ottenere un [Cintamani](https://it.wikipedia.org/wiki/Cintamani) (un gioiello con cui &egrave; possibile esaudire desideri nella tradizione Hindu e Buddista) e ricordarsi di ammirare la luna piena almeno una volta al mese durante la sua ricerca. Per Ahri non ci &egrave; dato sapere se esista davvero uno spiraglio del genere, siccome la sua natura non &egrave; prettamente spiritica ma chimerica. Per la sua pace interiore, speriamo che qualcosa a Ionia possa aiutarla a placare la sua sete insaziabile di essenze vitali. ;)\r\n\r\nPer quanto riguarda l&rsquo;aspetto puramente esteriore, il vestito indossato da Ahri si avvicina nello stile molto pi&ugrave; ai[ kimoni coreani](https://www.google.it/search?tbm=isch&amp;q=korean+hanbok&amp;spell=1&amp;sa=X&amp;ved=0ahUKEwik2JTw55rWAhVLa1AKHT2PBbcQvwUIIygA&amp;biw=1366&amp;bih=638&amp;dpr=1), anzich&eacute; a quelli cinesi o giapponesi, essendo per l&rsquo;appunto un Campione pi&ugrave; legato a questa tradizione. L&rsquo;aspetto fisico di Ahri, invece, potrebbe essere ispirato all&rsquo;horror film coreano [&ldquo;The Fox with Nine Tails&rdquo;](https://en.wikipedia.org/wiki/The_Fox_with_Nine_Tails) del 1994. Non &egrave; una cosa certa, essendo l&rsquo;aspetto di Ahri pi&ugrave; vicino ad un&rsquo;ideale di bellezza! ;)\r\n\r\n**Relazioni**\r\n\r\nL&rsquo;unica relazione ufficiale di Ahri con un Campione presentata sul sito Universo &egrave; quella fra lei e Wukong. Non risulta difficile immaginarlo essendo entrambi Vastaya, anche se rimane da chiarire come i due abbiano stretto un rapporto pi&ugrave; o meno amichevole. Nella vecchia lore erano apertamente amici, oggi potrebbe essere pi&ugrave; difficile intuire se siano conoscenti o altro! :D\r\n\r\nAltra &ldquo;relazione&rdquo; pi&ugrave; o meno ufficiale &egrave; rappresentata dall&rsquo;atteggiamento ostile di Xayah nei confronti di Ahri, presente in alcune sue battute in cui sembra disprezzare apertamente la scelta della Volpe a nove code di rinnegare la sua natura di Vastaya. Non &egrave; confermato, a livello ufficiale, se questo tipo di interazione sia esclusivamente presente all&rsquo;interno della Lega, o se le due si siano incontrate anche a Ionia durante i loro viaggi. \r\n\r\n\r\n\r\n{{champion:84}} **Akali &ndash; Il Pugno dell&rsquo;Ombra** {{champion:84}}\r\n\r\n**Etimologia nome**\r\n\r\nL&rsquo;opinione pi&ugrave; accreditata per il nome di Akali vorrebbe che esso fosse una traslitterazione della parola giapponese &ldquo;Akari&rdquo;, la quale vuol dire &ldquo;luce&rdquo;, &ldquo;luminosit&agrave;&rdquo; o &ldquo;bagliore&rdquo;. Potrebbe essere stato scelto per contrastare il suo titolo all&rsquo;interno dell&rsquo;Ordine Kinkou come Pugno dell&rsquo;Ombra, anche se la parola Akali esiste in altre lingue. In quella Sikh, infatti, l&rsquo;epiteto Akali vuol dire letteralmente &ldquo;seguace dell&rsquo;Immortale&rdquo;. Da questo punto di vista, il nome rispecchia il personaggio di Akali nel fatto che anche lei segue un ordine dalla natura mistica che pare esistere dagli albori stessi della civilt&agrave; di Ionia. Il termine Akali poteva essere, inoltre, riferito ai [Khalsa](https://en.wikipedia.org/wiki/Khalsa): un gruppo di guerrieri Sikh ed allo stesso tempo la comunit&agrave; che considera propria la fede del sikhismo. Siccome i guerrieri Khalsa avevano un rigidissimo codice di condotta (dovevano proteggere dalle persecuzioni religiose la loro comunit&agrave;), sembra plausibile che il nome di Akali possa anche essere collegato a loro, perch&eacute; sua madre l&rsquo;ha addestrata con severit&agrave; per diventare la sua sostituta nell&rsquo;Ordine Kinkou come Pugno dell&rsquo;Ombra. Erano anche riferiti Akali (ossia &ldquo;Immortali&rdquo;) i [Nihang](https://en.wikipedia.org/wiki/Nihang), un ordine di guerrieri sikh conosciuti tradizionalmente per il loro coraggio e la loro spietatezza sul campo di battaglia; anche questo riferimento ricorda Akali quando si pensa al fatto che sia il membro pi&ugrave; impietoso nel trio dell&rsquo;Ordine Kinkou, soprattutto per quanto riguarda il suo giudizio implacabile su Zed che ritiene debba essere fermato ad ogni costo.\r\n\r\n**Ispirazione Campione**\r\n\r\nSebbene la pi&ugrave; chiara ispirazione di Akali possa essere ritrovata nei ninja giapponesi, il suo stile di combattimento ed il suo aspetto lasciano presagire ulteriori influenze. Innanzitutto, il vettore tramite cui Akali pu&ograve; utilizzare le sue abilit&agrave; &egrave; il [Ki](https://en.wikipedia.org/wiki/Qi), una forza vitale che nelle culture orientali si crede essere parte di qualunque creatura vivente. Letteralmente, il termine si traduce in &ldquo;respiro&rdquo;, &ldquo;aria&rdquo; o &ldquo;gas&rdquo; e si trova alla base della medicina e filosofia orientale, nonch&eacute; delle sue arti marziali. Le arti marziali che Akali utilizza, fra l&rsquo;altro, hanno come fulcro i [Kama](https://it.wikipedia.org/wiki/Kama_(arma)): falcetti che venivano usati originariamente per tagliare il riso ed altre colture, ma che soprattutto a seguito della proibizione delle arti marziali ad Okinawa, nel 1477, vennero riscoperte come armi integrabili in molteplici stili marziali, in particolare il [Kobudō di Okinawa](https://it.wikipedia.org/wiki/Kobud%C5%8D_di_Okinawa) che cercava di usare oggetti molto comuni per aggirare il divieto. Altri strumenti su cui il Kobudō di Okinawa si concentrava erano: il Rokushakubo (un bastone lungo poco meno di due metri e chiamato comunemente &ldquo;Bō&rdquo;), i Sai (manganelli a forma di pugnali) ed i Nunchaku (dei bastoncini incatenati). \r\n\r\nQueste armi che ho qui sopra elencato erano alcune delle preferite dei ninja, in particolare di quelli verdi con nomi di artisti rinascimentali! :P Comunque, non soltanto i ninja utilizzavano questi falcetti, anche una creatura del folclore giapponese aveva braccia molto simili a queste armi riscoperte: il [Kamaitachi](https://it.wikipedia.org/wiki/Kamaitachi) &egrave; uno Yōkai dalle fattezze di donnola che solitamente veniva chiamato in causa quando si trattava di giustificare alcuni fenomeni all&rsquo;epoca poco conosciuti. Era solito cavalcare i vortici di sabbia, dentro cui celava la sua presenza agli esseri umani, tagliuzzando i malcapitati con i suoi artigli e braccia simili a Kama. Secondo alcuni, le ferite che causava sanguinavano moltissimo, ma non provocavano dolore; per altri, le ferite non davano luogo a sanguinamenti ma le vittime potevano morire per i fortissimi dolori. Proprio come Akali la quale si nasconde dentro una zona d&rsquo;ombre che rassomiglia ad un vortice, con la sua W! :P Inoltre, gira come una trottola per mazzolare i poveri squishy procurandogli netti one-shot pi&ugrave; o meno dolorosi, soprattutto per l&rsquo;orgoglio dei giocatori! :P\r\n\r\nL&rsquo;invisibilit&agrave;, fra l&rsquo;altro, &egrave; una delle caratteristiche pi&ugrave; importanti di queste creature perch&eacute; le aiuta a tagliuzzare le persone non essendo viste da nessuno, proprio come farebbe Akali con le sue abilit&agrave;! ;) Infatti, lo stile di queste creature ricorda molto quello dei ninja ed Akali &egrave; proprio una ninja specializzata nell&rsquo;arte dell&rsquo;assassinio, sebbene faccia pi&ugrave; riferimento ad una versione romanzata dei ninja. I [ninja storici](https://it.wikipedia.org/wiki/Ninja) erano il pi&ugrave; delle volte dei mercenari considerati inferiori ai samurai per via delle loro tattiche &ldquo;disonorevoli&rdquo;. Difficilmente sarebbero stati visti sotto una luce positiva come quelli dell&rsquo;Ordine Kinkou. :)\r\n\r\nDal punto di vista dell&rsquo;aspetto, molti vedono una somiglianza fra Akali e [Jade di Mortal Kombat](https://vignette4.wikia.nocookie.net/mkwikia/images/9/99/218px-285px-1786182-jade_mortal_kombat.png/revision/latest?cb=20121114193415): entrambe indossano vestiti verdi, hanno una capigliatura simile e Jade come arma usa anche un Bō, sempre uno strumento utilizzato dal Kobudō di Okinawa. Tuttavia Akali sembra un po&rsquo; pi&ugrave; giovane ed inesperta rispetto a Jade e la loro personalit&agrave; &egrave; molto diversa! :) Inoltre, a sua volta Jade ricorda [Black Orchid di Killer Instinct](https://vignette1.wikia.nocookie.net/killerinstinct/images/e/e9/Referenceorchid.jpg/revision/latest/scale-to-width-down/225?cb=20170403152256) la quale &egrave; solita utilizzare come armi dei Tonfa (delle sottospecie di bastoncini) che sono sempre alla base del Kobudō di Okinawa, proprio come i Kama ed il Bō. Per quanto riguarda la maschera indossata da Akali &egrave; un&rsquo;interpretazione sbagliata considerarla [parte esclusiva dell&rsquo;abbigliamento dei ninja](https://mctape.wordpress.com/2012/04/24/misconceptions-about-ninja-clothing/): in Giappone, chi voleva indossava una maschera di quel tipo per nascondere la propria identit&agrave;. L&rsquo;uso era talmente esteso che persino il Governo aveva l&rsquo;intenzione di bandire le maschere! :) Inoltre, &egrave; erroneo credere che i[ ninja indossassero abiti esclusivamente neri](http://www.ninjaencyclopedia.com/reality/ninja-costume.html); infatti, i colori pi&ugrave; comuni per i ninja erano di tonalit&agrave; simili all&rsquo;ambiente circostante, come il marrone, il rosso scuro o anche il blu scuro, molto pi&ugrave; difficile da distinguere di notte, come anche il verde era pi&ugrave; utile per confondersi con la vegetazione! :)\r\n\r\n**Relazioni**\r\n\r\nAkali &egrave; un membro dell&rsquo;Ordine Kinkou, pertanto intrattiene rapporti sia con Kennen sia con Shen. Fra le loro abilit&agrave; si crea un equilibrio, con cui i tre Campioni riescono a preservare Valoran dalle creature che cerchino di contaminare l&rsquo;ordine naturale delle cose. Condivide, insieme a loro, il compito di dare la caccia a Zed ed al suo riformato Ordine delle Ombre. Nella vecchia lore (presuppongo che sia vecchia perch&eacute; il nuovo Shen sembra avere un rapporto completamente diverso con Zed) dimostra una certa spietatezza nel suo desiderio di uccidere l&rsquo;avversario, considerando questa soluzione l&rsquo;unica plausibile. Alcuni sospettavano che questa sua implacabilit&agrave; derivasse dal fatto che Akali fosse stata, in passato, una delle allieve pi&ugrave; promettenti di Zed (entrambi fanno riferimento alle &ldquo;ombre&rdquo; nei loro titoli ed il nome della passiva di Akali &egrave; &ldquo;discipline gemelle&rdquo;). Siccome &egrave; da poco uscito Kayn, lo studente pi&ugrave; abile del riformato Ordine delle Ombre il quale non ha nessun collegamento con Akali, &egrave; probabile che questa connessione fra la Campionessa e Zed sia mutata. Diventa pi&ugrave; plausibile considerare Akali come una discepola di Shen che probabilmente dovr&agrave; dimostrare il suo valore nella missione per catturare il &ldquo;Demone Dorato&rdquo;, ossia Khada Jhin, con cui ha un collegamento nella sua pagina Universo.\r\n\r\nEd ho finito! ^^ Ripeto, se ci fossero dei dettagli a cui io non abbia fatto riferimento non esitate a dirmeli! :) Sempre in questo thread, pubblicher&ograve; prossimamente le origini di: Irelia, Jhin e Karma! :D\r\n\r\nSpero che queste ricerche possano tornare utili!   {{sticker:slayer-jinx-catface}}","replies":[{"poster":"SideshowEMS","date":"2017-09-10T19:51:37.425+0000","up_votes":1,"down_votes":0,"body":"Leggendo mi sono ricordato di quest'altro post : https://boards.euw.leagueoflegends.com/it/c/off-topic_it/hMOrJau1-mi-stai-dicendo-che","replies":[{"poster":"PhoenixEmerald","date":"2017-09-11T08:56:08.217+0000","up_votes":1,"down_votes":0,"body":"Interessante, non sapevo che anche altri avessero provato a dare qualche informazione sulla nascita delle Regioni e dei Campioni di LoL. Spero di riuscire nel compito di completarli tutti, dando più informazioni possibili anche sulle Regioni! :)","replies":[{"poster":"SideshowEMS","date":"2017-09-13T19:29:58.639+0000","up_votes":1,"down_votes":0,"body":"Buona fortuna","replies":[]}]}]},{"poster":"HaIIeIujah","date":"2017-09-10T14:53:21.044+0000","up_votes":1,"down_votes":0,"body":"E' un sacco di lavoro, e hai il mio rispetto per l'impegno.\n\nAttenzione però alle fonti, in particolare il discorso sui vestiti dei Ninja. Storicamente erano mercenari, assassini, pseudo terroristi. Avere una divisa comune sarebbe stato l'equivalente di farsi scoprire. Il sito che hai linkato è un fansite che, tra le altre cose, spaccia l'immagine residua per una tecnica veramente esistente : V","replies":[{"poster":"PhoenixEmerald","date":"2017-09-10T15:20:38.744+0000","up_votes":1,"down_votes":0,"body":"Grazie mille Tera per il commento, spero di riuscire sempre a perfezionarmi! {{sticker:slayer-jinx-wink}} \n\nPer quanto riguarda i ninja, infatti faccio riferimento al fatto che loro storicamente fossero mercenari ed assassini, mentre invece Akali fa riferimento ad una versione di ninja decisamente più romanzata! :)\n\nIl mio discorso verteva sul colore utilizzato dai ninja per i loro abiti, che non presentano il nero tradizionalmente associato ad essi ma in realtà colori molto più simili all'ambiente circostante, come il blu marino, il rosso scuro, il marrone o il verde. I due siti che ho linkato fanno infatti riferimento a quest'aspetto ed uno dei due porta anche il nome di alcuni istituti che effettuano ricerche in merito, come l'Historical Ninjutsu Research Team! :)\n\nPer quanto riguarda il fanzine, la pagina che ho linkato riguarda sempre i colori degli abbigliamenti dei ninja, informazioni che ho effettivamente riscontrato su altri siti. Non ho visionato la pagina della tecnica dell'immagine residua, anche se credo tu faccia riferimento al [Bunshin no jutsu](http://www.ninjaencyclopedia.com/techniques/bunshin.html), però attenzione: la pagina in questione fa delle ipotesi su da dove derivasse la tecnica **non** dice che essa fosse effettivamente magica. \n\nDalla pagina: \n\n> What we can conclude from these facts is that \" Bunshin-no-Jutsu \" certainly exists in ninjutsu even if its representation is sometimes **exaggerated**.      \n\nInfatti, la pagina fa poi tutta una serie di ipotesi in cui fa anche riferimento al fatto che la possibilità di visionare diverse copie della stessa persona fosse probabilmente possibile sfruttando il trucco relativo alla somiglianza fisica. D'altronde, il metodo migliore nell'antichità per far credere che certe cose fossero magiche era sfruttare illusioni piuttosto semplici... :P","replies":[]}]}]}