{"poster":"UnluckyShraZ","date":"2015-07-23T20:56:39.622+0000","title":"Vento amaro. [Monologo interiore - Yasuo ]","subforum":"Creazioni della community","up_votes":7,"down_votes":4,"body":"[Ciclo delle Anime di Runeterra -2 ]\n\nEro sul punto di crollare.\nMeditare, riprendersi, ristorarsi.\nPer quanto io cerchi di eclissare la mia mente, l&#039;immagine delle mie labbra sulle sue mi perseguita, mi toglie il sonno, un tormento che rievoco, come il toccarsi una cicatrice e sapere che far&agrave; male, ma al tempo stesso sapere che arriver&agrave; la soddisfazione. Un fastidio che diventa piacere.\nGi&agrave; l&#039;ho baciata, una volta, ed &egrave; stato intenso come un immergersi nel mosto fresco, come smettere un sogno e rendersi conto di essere vivi. Sono andato via, dopo. Un vigliacco, cielo, un vigliacco. \nE lei? La mattina dopo sprezzante come sempre, impossibile da raggiungere, priva di qualsiasi vulnerabilit&agrave;. \nMio fratello... cosa farebbe mio fratello? Ah, se ci fosse lui al mio posto. Questo destino &egrave; troppo pesante per poter essere distrutto dal vento.\n\nHo percorso gran parte di Valoran cercando qualcuno che potesse padroneggiare la Lama del vento. Come un cane, da solo, errante, ricercato. \nSono arrivato all&#039;Istituto della Guerra, ed il terrore di aver trovato ci&ograve; che tanto cercavo mi assilla.\nLa vendetta e l&#039;amore non possono coesistere in un corpo di carne.\nMeditare, riprendersi, combattere.\nAppena arrivato ero cos&igrave; ansioso di mettermi alla prova. Gli evocatori non ci chiamano prima che ci siamo addestrati, almeno un minimo, e cos&igrave; Karma - &egrave; lei che si occupa dei rapporti fra noi di Ionia e gli evocatori - mi ha mandato sui campi di addestramento; Prima con degli stupidi ologrammi, copie \"intelligenti\" di altri combattenti, cos&igrave; facili da annientare che non ho mai dovuto neanche usare l&#039;intera forza del vento; Poi nelle armerie, sotto l&#039;Istituto, per conoscere gli oggetti, per conoscere il peso del metallo nelle nostre mani.\nE&#039; l&igrave; che l&#039;ho conosciuta. Le nostre lame si sono incrociate una, due, tre volte, e ancora una, per un pomeriggio intero. Non sono riuscito a colpirla neanche una volta, non ero preparato ad una simile velocit&agrave;.\nIl giorno dopo, appena l&#039;ho vista, mi guardava con espressione di sfida. \nL&#039;ho colpita una volta, e si &egrave; messa a ridere.\nA ridere.\nQuant&#039;era che non sentivo il suono di una risata... Non che qui non si senta gente ridere, ma per lo pi&ugrave; sono le risate folli e taglienti di quella ragazzina e di quel pagliaccio l&igrave;, che tanto si divertono a ballare insieme, di nascosto, in quelle sale abbandonate sotto l&#039;Istituto. Non credo neanche sia permesso, ma chi li ferma, quelli? \nEra agile, scattante, piena di vita. Era come il vento sceso in terra, avrei dovuto capirlo da subito. \nRidevamo bevendo grog, dopo gli allenamenti. Vedevo il suo volto arrossire, in completo contrasto con la sua espressione mimica, sotto quei capelli corti.\nHa delle cicatrici, le ho viste. Eppure le porta con orgoglio, vive di una luce tanto simile alla mia, quand&#039;ancora l&#039;avevo.\n\nIl primo giorno nella Landa &egrave; stato meraviglioso, almeno fino ad un certo punto. Era stata evocata anche lei, insieme a me.\nSono sceso in campo pieno di forza, la mente fredda ed i sensi acuti. \nDraghi, creature leggendarie, magie arcane, la Landa &egrave; cos&igrave; adatta a me. \nAbbiamo lavorato perfettamente; Si buttava con forza e con grinta, apriva la strada per le mie Tempeste d&#039;Acciaio. \nPoi, il colpo al cuore.\nStavo nella giungla, quando la squadra nemica intera mi &egrave; venuta contro. Ho provato a fuggire, lanciando dietro di me spirali di vento, tornado, scattando il pi&ugrave; possibile ed affinando i sensi. \nPoi &egrave; arrivata lei, piena di energia, sembrava brillare; Si &egrave; gettata sulla squadra nemica, ne ha divelto le armature, credo di aver visto uno scudo spezzarsi sotto i suoi fendenti. Tutto intorno cadaveri.... qualcuno fuggiva, non ricordo neanche chi. \nUna lama del vento, ed una carneficina era stata servita.\nPer un momento ho creduto, per una frazione di secondo di quelle che sembrano non finire mai, di aver sfruttato io il potere del vento, di aver avuto dei riflessi pi&ugrave; veloci della mia mente.\nPoi si &egrave; girata, e mi ha detto:\n\n\"Bellone, non penserai mica di essere l&#039;unico al mondo a saper tagliare il Vento\".\n\nNo, sapevo che c&#039;era almeno qualcun altro ancora in vita.\nChi ha ucciso il mio maestro.\nRiven, ti detesto.\nMeditare, calmarsi, riflettere.\nL&#039;amore e la vendetta non possono coesistere in un corpo di carne.\n\nChe fare? Come comportarsi? La odio, eppure la amo. \nUna parte di me, quella pi&ugrave; nascosta, si ancora con tutta s&eacute; stessa ad un unico pensiero : non &egrave; stata, non pu&ograve; essere stata lei;\nL&#039;altra, quella in tempesta da troppo tempo, &egrave; cieca e SA che potrebbe essere stata benissimo lei. \nPerch&eacute;? Non capisco.\nNon la devo guardare, non la devo pensare. Eppure come posso rifiutare, come posso non pensare a qualcuno che &egrave; della mia stessa pasta?\nC&#039;&egrave; un altra donna, efebica, bella, qui, che padroneggia il vento.\nMa il suo sguardo &egrave; troppo etereo, le sue carni troppo leggere. Ho provato e riprovato ad attaccarmi a lei, a deviare su Janna e sui suoi capelli biondi il mio interesse... senza successo.\nQualcuno mi aiuti, perch&eacute; mi sento morire.\nSento di non poterla affrontare, perch&eacute; se mi sbagliassi mi odierebbe, mi distruggerebbe con una parola.\nNo, andiamo, non sono un vigliacco! Posso affrontarla. Sono forte, sono capace.\nE se invece confessasse? Cosa farei? Mi macchierei anche del suo sangue.\nS&igrave;.\nNo.\nVendetta.\nAmore.\nFuori il tempo scorre, il vento soffia.\nO forse &egrave; dentro di me.","replies":[{"poster":"mtgor00","date":"2015-07-24T09:48:44.456+0000","up_votes":2,"down_votes":0,"body":"Shraz tu sei un genio! Questo scritto è addirittura meglio di quello di taric. Non vedo l'ora di leggerne altri. Sei un grande","replies":[{"poster":"UnluckyShraZ","date":"2015-07-24T18:28:19.532+0000","up_votes":1,"down_votes":0,"body":"Grazie ancora tantissimo :)","replies":[]}]},{"poster":"MWolf","date":"2015-07-24T08:13:35.852+0000","up_votes":2,"down_votes":0,"body":"Fan Fic molto bella, è una delle pochissime {{champion:92}}X{{champion:157}}  che mi piace. In molte di queste vedi il loro rapporto nascere praticamente dal nulla, sono estremamente forzate perché vedi Yasuo perdonare Riven come se nulla fosse.\nIn questa, invece, il loro rapporto non nasce da incontri assurdi, ma vedi Yasuo che si tormenta con se stesso, che si chiede di aver fatto la cosa giusta, che non sa se fidarsi o no della ragazza che PROBABILMENTE ha ucciso il suo maestro, che non glielo chiede non per non ferirla, ma per non ferire SE STESSO. Insomma, qui Yasuo è UMANO.\nMini sondaggio: credi davvero che Riven abbia ucciso il maestro? Secondo me no, perchè usa la tecnica del vento solo quando la sua lama è \"intera\", come se il potere venisse dalla lama, inoltre non ho idea di come abbia fatto Riven ad imparare la tecnica del vento.\nChe poi, se qualcuno seguisse la mia fan fic, potrebbe conoscere la mia teoria su quello che è successo veramente... E casualmente  ho lasciato qui il link per il [primo episodio.](http://boards.euw.leagueoflegends.com/it/c/creazioni-della-community-it/rg2baqkO-grossi-guai-a-ionia)\n(Sono disperato, su 4 episodi ho ricevuto 1 commento serio. Non ti obbligo a leggerla, ma almeno non flammarmi.)","replies":[{"poster":"UnluckyShraZ","date":"2015-07-24T18:30:27.322+0000","up_votes":1,"down_votes":0,"body":"Leggerò quanto prima :) \nGrazie comunque :)\n\nIo credo che inizialmente la RIOT progettasse di continuare un po' con la serie di \"campioni\" in qualche modo legati all'elemento aria, e che quindi forse per questo rimane tutto volutamente ambiguo.\nDi base non credo che Riven abbia ucciso il maestro, però non si può escludere nulla ZAN ZAN ZAAAAN","replies":[{"poster":"Alereku","date":"2015-07-24T21:03:46.320+0000","up_votes":1,"down_votes":0,"body":"Lo sanno tutti che è stata Janna ha uccidere il \"maestro\" di Yasuo, che poi maestro non era, era un nobile di Ionia da proteggere.\nJanna assassin!","replies":[]}]}]},{"poster":"Khuzare","date":"2015-07-24T14:17:28.954+0000","up_votes":1,"down_votes":0,"body":"Sei sprecato a scrivere Fan Fic per un videogame.\n\nDavvero bravo :D","replies":[{"poster":"UnluckyShraZ","date":"2015-07-24T18:31:31.819+0000","up_votes":1,"down_votes":0,"body":"Macchè... ahahah \nGrazie comunque :)","replies":[]}]}]}