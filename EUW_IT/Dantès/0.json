{"poster":"Dantès","date":"2015-03-12T14:23:54.636+0000","title":"[Suggerimento Campioni] Trane, il Groove dei Farabutti","subforum":"Creazioni della community","up_votes":6,"down_votes":2,"body":"***Note:***\n*Ho notato che la fantasia di un ibrido adc/support, o meglio, di un campione AD incentrato sull'utilità, è assente in League of Legends. A ciò ho unito anche il fatto che a tutt'oggi non c'è un campione le cui meccaniche si basino interamente sugli effetti on-hit. L'idea di creare un altro musicista nella lega oltre a Sona andava a pennello con queste idee di kit.\nTrane, come immagino sia facile intuire già dal nome, è pesantemente ispirato a John Coltrane. Il nome del suo sax vuole essere un tributo a Candy Dulfer, un'altra artista del sax. Ho messo tra parentesi quadre i nomi in inglese delle abilità perchè sono tutti dei reali standard jazz.\nSpero apprezzerete la mia idea, ovviamente qualunque consiglio/critica/sputo in un occhio è ben accetto, anzi, sollecitato :)*\n\n\n**Storia:** \nNelle bettole più temute di Bilgewater, il nome di Trane è conosciuto e rispettato da tutti, avventori e \"uomini d'affare\".\nE' il travolgente swing del suo sassofono che accompagna le notti di bevute delle ciurme appena sbarcate dopo giorni in mezzo al mare, è il suo delicato blues a riscaldare i cuori dei briganti del mare nelle buie notti di tempesta nella baia.\nTalento naturale ma anche grande cultore di teoria della musica, dietro la sua figura imponente e il suo fare taciturno si nasconde un vero pioniere delle applicazioni delle onde sonore al combattimento. Grazie al dedito studio dell'armonia ha scoperto delle melodie molto particolari che, suonate con la dovuta sapienza, possono avere effetti benefici o distruttivi sul corpo umano: può rimarginare le ferite con vibrazioni dolci e delicate, che fanno rabbrividire la pelle come quando si viene accarezzati, oppure può contorcere e distruggere gli organi interni o portare alla follia con cacofonie dissonanti e spaventose.\nPer questo, quando Trane non suona in giro per Valoran con la sua formazione o non si presenta, inatteso, a qualche jam session, lavora come guardia del corpo e mercenario dietro compenso. Nella sua Bilgewater si è ormai fatto un nome, e sono ben pochi i fuorilegge della città che possono permettersi di ingaggiarlo.\nD'altronde gli incarichi più segreti di Trane lo portano molto più in alto dei pulciosi pirati della baia: infatti viene spesso assunto dai potenti delle città-stato per sbrigare \"lavoretti\" più o meno leciti, dalla protezione di un importante politico all'assassinio di una figura di rilievo... innumerevoli, infatti, sono i personaggi scomodi e facoltosi che, convinti di dover attendere a un'elegante cena con accompagnamento musicale, ed estasiati dall'incredibile assolo del sassofono di Trane, restano uccisi da quelle stesse note, le loro membra sottoposte a vibrazioni tali da farle contorcere e collassare su sè stesse.\nDi lui Sona, la celeberrima stella della musica di Valoran, una volta disse: \"Ogni volta che ho voglia di godermi un po' del suo meraviglioso jazz e di rilassarmi alle dolci note del suo sassofono, mi chiedo sempre se ultimamente non ho pestato i piedi a qualcuno...\"\n\n**Aspetto:**\nTrane è una figura quantomai imponente, un uomo di colore altissimo e dal petto molto largo, la testa lucida e pelata e gli occhi sempre coperti da un paio di piccoli occhiali da sole rotondi. Nessuno immaginerebbe che da un simile omone possano uscire note di blues tanto delicate.\nAl \"lavoro\" o sul palco, è sempre vestito con ineccepibile eleganza: camicia nera, completo e cravatta bianca, scarpe sempre ben lucidate. Tanto è il suo portamento e la sua eleganza da stonare in modo ridicolo con i pulciosi pirati e briganti delle taverne della sua Bilgewater.\nNon si separa mai dal suo grande sassofono tenore, che chiama con affetto Candy.\n\n**Ruolo Primario:** Supporto\n**Ruolo Secondario:** Tiratore\n\n**Statistiche:**\n**Salute:** 489 - 1747\n**Rigenerazione Salute:** 5.4 - 14.8\n**Mana:** 310 - 922\n**Rigenerazione Mana:** 9.0 - 15.8\n**Raggio d'attacco:** 500\n**Danno Fisico:** 49 - 100\n**Velocità D'attacco:** 0.625 (+0% - +48%)\n**Armatura:** 21.0 - 89.0\n**Resistenza Magica:** 30.0\n**Velocità di Movimento:** 330\n\n\n**Passiva - Il Bebop di Bilgewater**\nTrane può bersagliare i suoi alleati con i suoi auto-attacchi, non danneggiandoli ma curandoli di (30/40/50% AD Totale + 20/25/30% AP). Questo effetto non può essere ripetuto sullo stesso bersaglio più di una volta ogni 10/9/8 secondi (questo valore è affetto dalla Riduzione Ricarica).\nTrane non può bersagliare sè stesso. Questa passiva scala ai livelli 1/7/13.\n\n**Q - Un Passo in Avanti [One Step Beyond]**\n**Gittata:** Sè Stessi  **Costo:** 75 Mana  **Ricarica:** 16/14.5/13/11.5/10 Secondi\nTrane suona una melodia orecchiabile e irresistibile, che costringe i piedi di chi la ascolta a muoversi.\nIl suo prossimo auto-attacco entro 5 secondi è potenziato e avrà un effetto aggiuntivo sul bersaglio:\nSu bersagli alleati, aumenta la loro Velocità di Movimento del 30/35/40/45/50% (+7,5% per 100 Bonus AD)(+10% per 100 AP) per 2 secondi\nSu bersagli nemici, li costringe a ballare (stordisce) per 0.75/0.8/0.85/0.9/1 secondi.\n\n**W - Scimmia d'Ottone [Brass Monkey]**\n**Gittata:** Sè Stessi **Costo:** 30/35/40/45/50 Mana **Ricarica:** 10 Secondi\nTrane manipola le onde sonore in modo che rimbalzino sulle superfici. \nIl suo prossimo auto-attacco entro 5 secondi è potenziato e rimbalzerà tra 5 nemici e alleati (priotizzando i campioni), attivando effetti On-Hit sui primi 1/2/3/4/5 bersagli colpiti. Ogni bersaglio può essere colpito una sola volta.\nIl danno inflitto dall'auto-attacco è modificato del -25/-22.5/-20/-17.5/-15% (+3,75% per 100 AP). Anche il danno inflitto dagli effetti On-hit è modificato.\nScimmia d'Ottone può rimbalzare anche su Trane, nonostante egli non possa bersagliare sè stesso con i propri auto-attacchi. \nScimmia d'Ottone non può essere utilizzato mentre Pietre Miliari (E) è attivo.\n\n**E - Pietre Miliari [Milestones]**\n**Gittata:** Sè Stessi **Costo:** 30/35/40/45/50 Mana **Ricarica:** 10 Secondi\nTrane manipola le onde sonore in modo che viaggino per distanze più elevate.\nIl suo prossimo auto-attacco entro 5 secondi è potenziato e guadagna 100/120/140/160/180 di Gittata bonus. Inoltre,\nSu bersagli alleati,  raddoppia l'effetto della passiva.\nSu bersagli nemici, infligge 40/65/90/115/140 (+10% AD) (+50% AP) danni magici bonus.\nPietre Miliari non può essere utilizzato mentre Scimmia d'Ottone (W) è attivo.\n\n**R - Lo Swing del Macellaio [The Organ Grinder's Swing]**\n**Gittata: Sè Stessi**  **Costo: 100 Mana**  **Ricarica: 120/100/80 Secondi**\nTrane apre tutte le chiavi del suo sassofono, permettendogli di rilasciare il suo pieno potere per un breve lasso di tempo.\nPer i prossimi 6/7/8 Secondi, Trane ottiene 40/70/100% di Velocità d'Attacco Bonus, la Ricarica di Bebop di Bilgewater (Passiva) sullo stesso bersaglio è azzerata, le sue magie base sono gratuite e può utilizzare Scimmia d'Ottone (W) e Pietre Miliari (E) contemporaneamente.","replies":[{"poster":"Sinergicus","date":"2015-05-16T18:42:45.956+0000","up_votes":1,"down_votes":0,"body":"concept IMPECCABILE! davvero!\nforse un po broken... ma poco poco veh xD","replies":[]},{"poster":"IrrationalNumber","date":"2015-03-12T14:39:42.273+0000","up_votes":1,"down_votes":0,"body":"Ma mischiare inglese e italiano nei nomi pensate che faccia figo? E si dice butcher, non organ grinder","replies":[{"poster":"Dantès","date":"2015-03-12T14:44:06.862+0000","up_votes":1,"down_votes":0,"body":"Se solo ti fossi preso 5 secondi e avessi letto le note all'inizio sapresti perchè ho scritto fra parentesi i nomi in inglese. Sono standard jazz, non me li sono inventati io.\nComunque se mi suggerisci una traduzione più accurata per \"Organ Grinder\" che non suoni in modo tanto orribile quanto \"Macina-Organi\" te ne sarò grato.","replies":[{"poster":"IrrationalNumber","date":"2015-03-12T14:55:38.394+0000","up_votes":1,"down_votes":0,"body":"> [{quoted}](name=Dantès,realm=EUW,application-id=P9Wi6QlB,discussion-id=i4FTt0MK,comment-id=00000000,timestamp=2015-03-12T14:44:06.862+0000)\n>\n> Se solo ti fossi preso 5 secondi e avessi letto le note all'inizio sapresti perchè ho scritto fra parentesi i nomi in inglese. Sono standard jazz, non me li sono inventati io.\n> Comunque se mi suggerisci una traduzione più accurata per \"Organ Grinder\" che non suoni in modo tanto orribile quanto \"Macina-Organi\" te ne sarò grato.\n\nGroove dei farabutti mischia entrambi, come swing del..non mi piace affatto.\n\nSe vuoi tradurre dall'inglese organ grinder, usa interiora o viscere invece di organi e vedi se ti piace. Swing puoi tradurlo come colpo , fendente o sciabolata o qualcosa relativo all'arma che usa.\n\nComunque mi ricorda molto sona come supporto, il concetto di autoattacco potenziato a seconda della melodia e' molto tipico di quel champ.","replies":[{"poster":"Dantès","date":"2015-03-12T15:21:27.046+0000","up_votes":1,"down_votes":0,"body":"\"Blues\", \"Swing\" e \"Bebop\" sono dei generi di jazz. \"Groove\" è un termine intraducibile. Potrei cambiarlo in qualcosa come \"Il Ritmo dei Farabutti\" ma dopo sembrerebbe un batterista o uno che suona i bonghi. Purtroppo la lingua italiana è povera di terminologia Jazz :(\n\nGrazie per il consiglio sul nome della ulti comunque.","replies":[{"poster":"IrrationalNumber","date":"2015-03-12T15:27:20.239+0000","up_votes":1,"down_votes":0,"body":"> [{quoted}](name=Dantès,realm=EUW,application-id=P9Wi6QlB,discussion-id=i4FTt0MK,comment-id=0000000000000000,timestamp=2015-03-12T15:21:27.046+0000)\n>\n> \"Blues\", \"Swing\" e \"Bebop\" sono dei generi di jazz. \"Groove\" è un termine intraducibile. Potrei cambiarlo in qualcosa come \"Il Ritmo dei Farabutti\" ma dopo sembrerebbe un batterista o uno che suona i bonghi. Purtroppo la lingua italiana è povera di terminologia Jazz :(\n> \n> Grazie per il consiglio sul nome della ulti comunque.\n\nNon avevo pensato al jazz, pardon","replies":[]}]}]}]}]},{"poster":"Dr LouD","date":"2015-03-12T14:47:11.759+0000","up_votes":1,"down_votes":0,"body":"Ohmiodio ma è un concept fighissimo :O\n\nDavvero, mi piacciono molto anche le skill!\n\nUnica cosa, non è che la ulti lo rende un pò troppo sgravo? Nerf him pls xD\n\n+1!","replies":[]}]}