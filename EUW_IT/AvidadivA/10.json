{"poster":"AvidadivA","date":"2015-08-21T17:26:58.832+0000","title":"[FanFiction] LA ROSA NERA - Parte 9: Rituali di Sangue, Rituali di Morte","subforum":"Creazioni della community","up_votes":1,"down_votes":4,"body":"[Parte 8: Cuore di Latta](http://boards.euw.leagueoflegends.com/it/c/creazioni-della-community-it/nbB2s4VB-fanfiction-la-rosa-nera-parte-8-cuore-di-latta)\n\nAltri due giorni di cammino furono necessari per far rientro alla tenuta di Elise, ma il viaggio di ritorno sembr&ograve; molto pi&ugrave; rapido a lei e Vladimir, galvanizzati da quella vittoria e, soprattutto, con le mani su un reperto di enorme pregio a livello storico, magico e scientifico, che i due incantatori non poterono non apprezzare. Ma, pur trattandolo con il rispetto dovuto ad una reliquia, si guardarono bene dal lasciarlo chiuso: non avendo avuto esplicito divieto di guardarne il contenuto, cercarono al contrario di leggerne il pi&ugrave; possibile finch&eacute; era in loro possesso, anche mentre erano in cammino. \n&laquo;Necromanzia...&raquo; mormor&ograve; Vladimir pochi istanti dopo aver messo per la prima volta gli occhi su quelle pagine ingiallite, leggendone avidamente le righe vergate a mano &laquo;Complesse formule ed alchimie di una magia proibita da secoli...&raquo;\n&laquo;Ma che sta tornando ad avere molti seguaci...&raquo; gli fece notare l&rsquo;aracnide. Il mago annu&igrave;: &laquo;E la Rosa Nera voleva questo tomo. Tu sai il motivo, Elise?&raquo;\nLa donna sorrise e replic&ograve; con fare elusivo:\n&laquo;Non so ancora tutto quello che vorrei. E non posso dirti altro, mio caro: saranno Evaine ed il Gran Generale ad illustrarti i prossimi obiettivi. Ed il ruolo che rivestirai in essi.&raquo;\nSapeva come stuzzicare la curiosit&agrave; tanto quanto era abile ad accendere il desiderio in Vladimir, il cui sguardo rubino trad&igrave; stavolta un&rsquo;impaziente frenesia: \n&laquo;Allora non attardiamoci. Se sono richiesti i miei servigi, li offrir&ograve; al meglio delle mie possibilit&agrave;.&raquo;\n\nUna volta raggiunta la tenuta della Mutaforma, pens&ograve; quest&rsquo;ultima ad inviare la missiva con la quale invitava le due pi&ugrave; alte cariche della Rosa Nera a raggiungerli; si concessero intanto la prima vera notte di riposo, tra gli agi e i lussi che quella magione offriva, grazie ai quali diedero il giusto balsamo a mente e corpo.  Swain e LeBlanc giunsero da loro nel tardo pomeriggio del giorno seguente; varcarono uno dopo l&rsquo;altro la soglia della villa e si complimentarono con loro per la riuscita della missione, volendo conoscere tutti i dettagli del suo svolgimento, per poi osservare con palese ammirazione il Tomo degli Antichi, iniziando a sfogliarlo con la deferenza con la quale si toccherebbe un testo sacro.\nLa padrona di casa concesse loro tutto il tempo necessario per contemplare quell&rsquo;oggetto tanto ambito, dopodich&eacute;, quando loro sembrarono soddisfatti, li sollecit&ograve;: \n&laquo;Ho mantenuto il riserbo che mi avevate richiesto, ma immagino che sia arrivato il momento di illustrare nel dettaglio i prossimi passi al nuovo acquisto della Rosa Nera, ora che si &egrave; dimostrato meritevole di esserne parte.&raquo;\nSwain annu&igrave;, quindi rivolse il suo sguardo severo e un po&rsquo; arcigno su Vladimir. \n&laquo;L&rsquo;eterno scontro tra Noxus e Demacia &egrave; giunto ad una stasi nella quale sta languendo da troppo tempo.&raquo; esord&igrave; con tono deciso &laquo;La nostra forza, la potenza militare e magica di cui disponiamo, la secolare esperienza nell&rsquo;arte bellica ci condurranno alla vittoria... ma prima di sferrare un nuovo attacco sar&agrave; necessario agire sugli animi. Seminare il terrore nell&rsquo;avversario e infondere coraggio nel cuore dei nostri guerrieri.&raquo; fece una breve pausa, il silenzio che si cre&ograve; si fece gravido di un senso di attesa \n&laquo;E chi fu il pi&ugrave; grande, tra i loro predecessori?&raquo; chiese infine, con tono che non sembrava affatto retorico. L&rsquo;emomante teneva il suo sguardo rubino fisso su di lui mentre ascoltava quelle parole, cui non esit&ograve; a rispondere:\n&laquo;Sion...&raquo; Quel nome gli affior&ograve; alle labbra mentre ogni tassello, d&rsquo;improvviso, prendeva il proprio posto, creando per la prima volta un mosaico dal disegno chiaro e a tinte forti.\nSwain annu&igrave;: &laquo;Sion.&raquo;, conferm&ograve;, estendendo il suo sguardo anche ad Elise che ascoltava con pari trepidazione. &laquo;Nel santuario in cui &egrave; conservato il suo corpo, ogni combattente &egrave; giunto prima di una battaglia cruciale, per avere ispirazione e coraggio. Provate ad immaginare quale potr&agrave; essere la risonanza emotiva sui nostri concittadini e sui nostri avversari, quando scopriranno che il pi&ugrave; potente guerriero di Noxus ha sconfitto persino la morte...&raquo;\nGli occhi di Vladimir parvero brillare d&rsquo;una sadica ferocia:\n&laquo;Mi sembra gi&agrave; di vederlo. Il panico dilagher&agrave; nelle fila dei nostri avversari, mentre le nostre truppe combatteranno in nome di Noxus e del suo redivivo campione...&raquo; sogghign&ograve; &laquo;I fiumi si tingeranno di rosso...&raquo;\nLeBlanc torn&ograve; a farsi udire, richiamandolo al presente: \n&laquo;Siamo rimasti in possesso di una piccola parte del sangue di Jarvan IV, elemento fondamentale insieme alle formule che estrapoleremo dal Tomo degli Antichi. Ma per ottenere le dovute energie necessarie alla resurrezione di Sion, avremo bisogno delle vostre conoscenze di emomanzia, campo nel quale mi risulta siate l&rsquo;eccellenza.&raquo; \nVladimir mosse il capo in un cenno d&rsquo;assenso, la falsa modestia era un difetto a lui sconosciuto:\n&laquo;Sar&agrave; un onore collaborare per la riuscita di questo rituale, e farlo in nome della Rosa Nera.&raquo;\nSwain mostr&ograve; come sempre il suo senso pratico:\n&laquo;Sar&agrave; necessaria la compartecipazione di tutti i presenti. Evaine, Elise ed io infonderemo il sangue di Jarvan IV di potere magico,  voi canalizzerete l&rsquo;energia necessaria per officiare il rituale di resurrezione.&raquo;\nVladimir annu&igrave;, ma non tacque una precisazione:\n&laquo;Non sar&agrave; sufficiente il sangue di una sola persona, ancor meno in cos&igrave; esigua quantit&agrave;.&raquo; sottoline&ograve; serio, potendo facilmente fare una stima basandosi su quanto gli era necessario sottrarne ai suoi avversari per curare le proprie ferite &laquo;Si tratta di un rituale che fa convergere emomanzia e necromanzia... per dar vita ad un corpo morto, dovr&agrave; essere estirpata l&rsquo;energia vitale di pi&ugrave; di una persona. Estirpata per intero, Gran Generale.&raquo; gli fece notare, non come un problema, tantomeno di tipo etico, ma come una necessit&agrave; da fronteggiare. Le sue labbra si incresparono in un sorriso maligno: \n&laquo;Dovremo procurarci delle vittime sacrificali. Persone la cui inutile esistenza avr&agrave; fine in nome di uno scopo ben pi&ugrave; alto del loro mero sopravvivere.&raquo;\nLeBlanc annuiva in silenzio, n&eacute; lei n&eacute; Swain mostrarono alcuna remora di fronte alla richiesta che l&rsquo;emomante avanz&ograve;; il Gran Generale replic&ograve; atono: \n&laquo;Le carceri abbondano di prigionieri di guerra. Avrete tutto il materiale di cui avrete bisogno.&raquo; \nVladimir torn&ograve; ad annuire: &laquo;Dovremo concentrarci in sinergia nello studio del Tomo e del rituale in s&eacute;, in modo da operare in perfetto sincronismo quando saremo di fronte al corpo di Sion.&raquo; \nLeBlanc conferm&ograve; &laquo;Dovr&agrave; essere pianificato tutto nel minimo dettaglio: ci &egrave; concessa una sola possibilit&agrave;.&raquo; guard&ograve; Elise che annu&igrave; alle sue parole con uno sguardo selvaggio negli occhi: &laquo;Non falliremo.&raquo;\n\n\n[Continua...]\n[PARTE 10: Confessioni](http://boards.euw.leagueoflegends.com/it/c/creazioni-della-community-it/inMiAhZ0-fanfiction-la-rosa-nera-parte-10-confessioni)","replies":[{"poster":"AvidadivA","date":"2015-08-21T17:29:23.157+0000","up_votes":1,"down_votes":0,"body":"Rieccomi al mio primo amore, le fanfic! Ammetto di aver un po' trascurato \"La rosa nera\" da quando sono indaffarata con Lands of Legends, per questo ci ho messo un po' prima di pubblicare questa parte... spero che vi piaccia l'evoluzione della storia e che gradiate la new entry di oggi... {{champion:14}} \n\nBuona lettura ^^","replies":[{"poster":"UnluckyShraZ","date":"2015-08-22T12:50:49.179+0000","up_votes":1,"down_votes":0,"body":"Good Job darling <3","replies":[]}]}]}