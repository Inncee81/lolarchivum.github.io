{"poster":"AvidadivA","date":"2015-07-06T19:35:42.842+0000","title":"[FanFiction] LA ROSA NERA - Parte 2: Semi","subforum":"Creazioni della community","up_votes":6,"down_votes":3,"body":"Parte 1: Prologo -> http://boards.euw.leagueoflegends.com/it/c/creazioni-della-community-it/doFFAEYV-fanfiction-la-rosa-nera-parte-1-prologo)\n\n**LA ROSA NERA  \nParte 2: Semi **\n\nL&rsquo;incontro si svolse a mezzanotte in punto, quando la pioggia stava iniziando a diminuire e i lampi erano ormai vaghi bagliori seguiti con pigrizia dal borbottio di tuoni sempre pi&ugrave; lontani. Nella sala di ricevimento della sua elegante magione, Elise era gi&agrave; in attesa assieme a Vladimir, la Mutaforma come accorta ed ospitale padrona di casa, l&rsquo;uomo nella veste a lui non del tutto nuova di neofita. \nAspettando coloro che avrebbero sancito il suo ingresso nella Rosa Nera, Vladimir sentiva crescere dentro di s&eacute; un&rsquo;incalzante trepidazione, uno spiacevole e nel contempo stuzzicante senso d&rsquo;incertezza, emozioni assai rare da provare per un uomo sempre sicuro di s&eacute; come era l&rsquo;emomante, ma che non gli erano sconosciute. Aveva provato qualcosa di molto simile molti anni addietro quando, giovanissimo, sfrontato e impulsivo, si era trovato per la prima volta di fronte ai freddi occhi grigi di Dmitri, quando gli si present&ograve; offrendosi come suo discepolo. Nonostante l&rsquo;immaturit&agrave; della sua et&agrave; e il suo ancora scarno bagaglio di esperienze, Vladimir era allora ben consapevole che quel monaco avrebbe rappresentato la chiave per ottenere il potere che bramava. La ricchezza e la nobilt&agrave; della sua famiglia non erano sufficienti a quel giovane, che continuava a mettere in pericolo tutto ci&ograve; che possedeva per via della sua pericolosa e indomabile voglia di sangue. Aveva molte potenzialit&agrave; e ambizioni sfrenate, ma era poco pi&ugrave; di un ragazzo e, in quanto tale, aveva bisogno di limiti, aveva bisogno di incanalare le sue pulsioni verso qualcosa di meno distruttivo, qualcosa che gli permettesse di maturare e di mettere a frutto tutto il suo potenziale. E proprio sangue sarebbe stato l&rsquo;elemento fondante il suo potere, ma doveva imparare a gestirne le energie magiche: solo Dmitri avrebbe potuto mostrargli la via. Lo sapeva perfettamente quando si era trovato per la prima volta al cospetto del monaco di cui bramava diventare adepto, e allo stesso modo ora era pienamente consapevole dell&rsquo;importanza di quanto sarebbe accaduto quella notte. Il suo ego non metteva in dubbio l&rsquo;esito del colloquio, ma l&rsquo;uomo sentiva dentro di s&eacute; la pressione delle implicazioni che avrebbe potuto avere sulla sua vita l&rsquo;entrata nella Rosa Nera. Avrebbe messo il proprio potere, le proprie abilit&agrave; di magia e di combattimento a disposizione di un&rsquo;organizzazione della quale da anni si vociferava lo scioglimento, ma che non aveva mai smesso di tramare nell&rsquo;ombra, per diramare radici sempre pi&ugrave; fitte tra gli alti vertici governativi della Capitale: il che avrebbe significato divenire egli stesso parte del potere di Noxus. Mancava solo un&rsquo;ultima formalit&agrave; per aprire quel nuovo, determinante capitolo della sua vita.\nLa prima a giungere al consesso, varcando la soglia dell&rsquo;elegante sala da ricevimento, fu Evaine LeBlanc. Vladimir sent&igrave; su di s&eacute; lo sguardo carico d&rsquo;altera severit&agrave; con cui la donna lo scrut&ograve;: il bene e il male erano concetti di scarso valore per lei, ogni sua azione era dettata dagli interessi di Noxus, non avrebbe esitato a dare la vita per la terra in nome della quale ella combatteva ogni sua battaglia. \n\nQuando LeBlanc gli si avvicin&ograve;, l&rsquo;emomante si sent&igrave; osservato e valutato come un&rsquo;arma di cui si pondera l&rsquo;acquisto, cionondimeno reag&igrave; con la sua consueta eleganza: \n&laquo;Mia Signora, ben giunta.&raquo; la accolse con un formale inchino. Le Blanc non distolse lo sguardo da lui:\n &laquo;Cos&igrave; voi sareste il mago del sangue di cui Elise ha tanto tessuto le lodi...&raquo; comment&ograve;, mentre dal suo sguardo trapelava un certo scetticismo &laquo;Mi auguro per voi che siate all&rsquo;altezza delle aspettative.&raquo; \nNon aggiunse altro perch&eacute; il ritmico rintocco di un bastone sul pavimento anticip&ograve; l&rsquo;arrivo dell&rsquo;altro prestigioso ospite che era atteso. Dalla porta fece ingresso l&rsquo;austera figura di Swain, con il suo inseparabile corvo posato su una spalla. Zoppicando, li raggiunse e li salut&ograve; con un cenno del capo, era sempre stato un uomo di poche parole, tranne quando era chiamato a pronunciare discorsi di incoraggiamento per le truppe che guidava. Fisicamente sembrava una persona debole e inoffensiva, ma in battaglia il suo carisma con i soldati e le sue capacit&agrave; magiche lo avevano reso un avversario cos&igrave; temibile da fargli scalare rapidamente i ranghi militari fino a raggiungere quello che attualmente rivestiva. Era evidente anche il rispetto con cui le due donne lo guardavano, mentre egli osservava Vladimir con sguardo impassibile. \n&laquo;Gran Generale... onorato di potervi incontrare&raquo; l&rsquo;emomante si inchin&ograve; anche di fronte a lui, dopodich&eacute; Elise prese la parola: \n&laquo;Sono lieta che abbiate accettato di riunirvi presso la mia dimora per valutare l&rsquo;elemento che ho posto al vostro vaglio&raquo; esord&igrave;, passando poi la parola a Vladimir che ormai si stava quasi abituando a venir stimato come un oggetto da comprare.\nEgli mosse un passo avanti, pos&ograve; i suoi occhi dai riflessi rubino prima su Swain, poi su LeBlanc, per rivolgersi ad entrambi: \n&laquo;Offro alla Rosa Nera i miei poteri di mago e l&rsquo;influenza del casato nobiliare di cui sono parte e che rappresento.&raquo; afferm&ograve;, con tono deciso e fermo; &laquo;I miei scopi diverranno i vostri, i miei mezzi saranno interamente messi a disposizione della setta. La mia volont&agrave; si unir&agrave; in un coro unisono con quella della Rosa Nera.&raquo; \nLeBlanc continuava a guardarlo con immutata diffidenza:\n&laquo;Chi &egrave; vissuto negli agi e nella ricchezza tende spesso ad anteporre i propri interessi a quelli della collettivit&agrave;... cionondimeno, le vostre conoscenze e i vostri poteri di emomanzia saranno di grande utilit&agrave; nella nostra organizzazione.&raquo; concesse infine; &laquo;Non vi chieder&ograve; le ragioni che vi spingono a volervi unire a noi. Almeno, non qui, e non ora. Ci&ograve; che conta, per me, saranno i risultati che porterete alla nostra causa.&raquo; Mosse un passo verso di lui: \n&laquo;Da stanotte, Vladimir, diverrete ufficialmente parte della Rosa Nera.&raquo; sanc&igrave; infine, dopo una breve pausa che sembr&ograve; conferire solennit&agrave; alle sue stesse parole.\nEra fatta, dunque. Vladimir aveva varcato quel passo, e mai sarebbe potuto tornare indietro. Chin&ograve; il capo con deferenza: \n&laquo;Possano le mie azioni contribuire alla gloria della Rosa Nera, da oggi fino alla mia morte.&raquo;  \nSwain annu&igrave; lentamente alle parole del mago, solo ora fece udire finalmente la sua voce: \n&laquo;Mi &egrave; stato comunicato da Elise che siete ormai certo dell&rsquo;ubicazione del Tomo degli Antichi. La vostra prima missione sar&agrave; portarlo a noi.&raquo; \nLeBlanc avanz&ograve; decisa verso Vladimir, guardandolo severa: \n&laquo;Fallite, e perirete. Rifiutatevi, e morirete qui per mia stessa mano. Siete ormai un membro della Rosa Nera, e in quanto tale non accetter&ograve; insubordinazioni da parte vostra.&raquo; \nVladimir sostenne il suo sguardo: \n&laquo;Non vi dir&ograve; mai di no, mia Signora.&raquo; afferm&ograve; con uno strano sorriso sulle labbra, cui LeBlanc replic&ograve; con seriet&agrave;: \n&laquo;Elise verr&agrave; con voi. Ha proposto la vostra candidatura, e si prender&agrave; cos&igrave; la responsabilit&agrave; di supervisionarvi in questa missione.&raquo; si volt&ograve; verso la donna, che prontamente annu&igrave;; Le Blanc sembrava non aspettarsi nulla di diverso da lei, come da ogni altro suo sottoposto &laquo;Siate rapidi. Prima entreremo in possesso del Tomo, prima passeremo alla seconda parte del nostro piano. Vi sar&agrave; rivelato tutto a tempo debito.&raquo; \n\n\n[Parte 3: Rose e Bugie](http://boards.euw.leagueoflegends.com/it/c/creazioni-della-community-it/QOEpNAUE-fanfiction-la-rosa-nera-parte-3-rose-e-bugie)","replies":[{"poster":"Darki200","date":"2015-07-06T19:47:43.995+0000","up_votes":1,"down_votes":0,"body":"Complimenti","replies":[]},{"poster":"AvidadivA","date":"2015-07-06T19:39:57.073+0000","up_votes":1,"down_votes":0,"body":"Il racconto va avanti, nuovi personaggi si uniscono alla trama, si vedr√† molto da vicino la Rosa Nera e i suoi elementi principali... {{champion:50}} {{champion:7}} \nbuona lettura! ;)","replies":[]}]}