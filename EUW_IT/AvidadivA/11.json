{"poster":"AvidadivA","date":"2015-09-09T16:58:51.393+0000","title":"[FanFiction] LA ROSA NERA - Parte 11: REBORN","subforum":"Creazioni della community","embed":{"description":"To take a life is a simple enough thing, yet no-one perfected it quite like Sion. He led army after army through the jaws of death, charging through the massed ranks of Noxus's enemies time and time again until his burgeoning city-state stood above all nations.","url":"https://www.youtube.com/watch?v=0Aez5cWdMms","image":"https://i.ytimg.com/vi/0Aez5cWdMms/hqdefault.jpg"},"up_votes":1,"down_votes":0,"body":"Infine, il tempo giunse: i maghi erano pronti a compiere il rituale con cui Noxus avrebbe riavuto il suo eroe, strappato alla morte. La Rosa Nera sarebbe sbocciata di nuovo.\r\nLa notte dell&rsquo;equinozio d&rsquo;autunno e per i due giorni precedenti, fu precluso l&rsquo;accesso al santuario dedicato a Sion, divieto di fronte al quale fu suscitato un lieve malcontento, subito dissipato quando si sparse, seppur molto vaga, la voce che sarebbe stato compiuto un atto di grande importanza ad opera di quattro potenti maghi. \r\nIl pesante portone d&rsquo;ingresso si riapr&igrave; poco prima della mezzanotte, ma l&rsquo;ingresso fu consentito solo a pochi. Con volto serio, portamento solenne ed espressione assorta, tenendo tra le mani un calice d&rsquo;oro fece ingresso LeBlanc, seguita da Swain ed Elise; i tre incantatori avanzavano intonando sincroni una litania dai toni cupi, a cui faceva da sinistro accompagnamento un gelido rumore di catene, trascinate da otto prigionieri che giunsero alle loro spalle. Erano tutti uomini, detenuti accusati dei pi&ugrave; efferati omicidi; avanzavano in due file da quattro, con i ceppi a mani e piedi, lo sguardo perso nel vuoto, un&rsquo;espressione vacua e il passo sincronizzato come dei soldati in marcia, al ritmo del canto intonato dai tre maghi, in virt&ugrave; del quale continuavano ad essere in stato di trance mentre si incamminavano verso il loro destino. Per ultimo, giunse Vladimir.  Non guard&ograve; attorno a s&eacute; quando la porta si richiuse alle sue spalle, la maestosa ma essenziale architettura di quel luogo non suscitava il suo interesse, completamente assorbito da ci&ograve; che egli si apprestava a compiere. \r\nLeBlanc arrest&ograve; il proprio passo in posizione pi&ugrave; avanzata, appena giunse al cospetto della gigantesca statua dedicata a Sion che si innalzava al centro del santuario, nella quale erano custodite le spoglie del campione; dopo di lei, in ordinata formazione sfilarono, seguiti ciascuno da una fila di prigionieri, Swain sulla sinistra ed Elise sulla destra, fermandosi in modo tale da formare due file perfettamente simmetriche, muovendo gli otto uomini, attraverso lo stato di ipnosi in cui li avevano indotti, a disporsi a identica distanza l&rsquo;uno dall&rsquo;altro, tutti rivolti verso il monumento. Infine avanz&ograve; Vladimir, collocandosi esattamente a met&agrave; tra le due file, in linea con LeBlanc e l&rsquo;imponente statua.\r\nAppena furono tutti posizionati, la litania dei tre maghi cess&ograve; e LeBlanc pos&ograve; ai piedi della statua il calice d&rsquo;oro, prezioso recipiente dal contenuto di inestimabile valore, il sangue di Jarvan IV incantato dal potere che i tre maghi avevano fatto confluire in esso. Non pi&ugrave; posseduti dalla nenia che li aveva fatti cadere in quello stato ipnotico, gli otto prigionieri iniziavano a poco a poco a riprendere contatto con la realt&agrave;, pur apparendo ancora piuttosto storditi: fu allora che entr&ograve; in azione Vladimir. \r\nCon un gesto lento e ampio sollev&ograve; la mano destra, nel cui palmo richiam&ograve; il potere del sangue che iniziava a volteggiare tra le sue dita in forma globulare, pulsando di energia: Vladimir la poteva sentire palpitare dentro di s&eacute;, amplificandosi in modo vertiginoso mentre entrava in risonanza con la rossa offerta strappata a Jarvan IV, impregnata dalla magia di cui era stata infusa dagli altri membri della Rosa Nera. Fu proprio in virt&ugrave; di quella consonanza che la potenza distruttiva del suo potere di emomante si amplific&ograve; in modo esponenziale, i suoi occhi rubino brillarono come fiamme mentre lasci&ograve; espandere attorno a s&eacute; un&#039;ondata cremisi di devastante energia con la quale invest&igrave; gli otto condannati: un unico incantesimo che somigliava a quello con il quale affrontava pi&ugrave; nemici sottraendone la linfa vitale ma che, cos&igrave; potenziato, fin&igrave; col dissanguare all&#039;istante e interamente le vittime sacrificali, lasciando di loro solo otto cadaveri essiccati. \r\nA quell&#039;offerta Vladimir un&igrave; la propria: si pratic&ograve; un taglio all&#039;altezza del polso, sangue di uno scarlatto cos&igrave; intenso da sembrar nero inizi&ograve; a colare copioso sul suo braccio, ben diverso da quello con cui evocava l&#039;energia magica prima di un incantesimo, e sangue divenne egli stesso, disciogliendosi in una pozza che si un&igrave; a quello estirpato dai prigionieri. Sotto lo sguardo rapito e partecipe degli altri tre maghi, quel sangue, guidato dal potere di Vladimir che ne era diventato parte, si dissolse in una nube dai riflessi di ruggine, che inizi&ograve; a turbinare attorno alla statua in modo sempre pi&ugrave; vorticoso, salendo verso la volta pi&ugrave; alta del santuario per poi piovere, come una cascata rossa, sulla statua. La forza devastante di quella marea di sangue infranse la statua, gli altri tre della Rosa Nera dovettero scansarsi per non essere colpiti dalle macerie, tra le quali, una volta scesa la nube di polvere, fu visibile il corpo di Sion. \r\nMentre i tre maghi gli si riavvicinavano, riapparve Vladimir, di nuovo integro, che non sembrava neppure provato dall&#039;energia profusa in quel rituale: al contrario, i suoi occhi sembravano brillare di sadico piacere dopo aver strappato la vita ad otto vittime, facendogli provare la devastante, inebriante potenza dell&#039;emomanzia fusa con la necromanzia. I pi&ugrave; alti esponenti della Rosa Nera si scambiarono un&#039;occhiata reciproca prima di portarsi attorno a Sion, che giaceva sul suo letto di pietra. \r\nLe ferite che aveva subito il guerriero prima di morire erano state devastanti, ma il cadavere era stato ricomposto in modo che sembrasse temibile anche nella morte: placche metalliche saldavano la profonda lacerazione con cui il suo torace era stato squarciato, un arto metallico sostituiva la sua gamba mancante e la mandibola frantumata era stata riparata impiegando, in un macabro affronto ai nemici Demaciani, parte della corona di re Jarvan I. Come dettaglio ancora pi&ugrave; raccapricciante spiccava, sulla sommit&agrave; del suo cranio, una daga conficcata fino al centro del suo cervello: quella non era stata opera dei becchini che ne avevano ricomposto il corpo, ma era l&#039;esito del rituale appena conclusosi, insieme al bagliore rosso intenso che sembrava incandescente al centro del suo addome. \r\nE, circondato da chi gli aveva ridato vita, Sion riapr&igrave; gli occhi. Noxus aveva di nuovo il suo campione.\r\n\r\n\r\n[&lt;- Parte 10](http://boards.euw.leagueoflegends.com/it/c/creazioni-della-community-it/inMiAhZ0-fanfiction-la-rosa-nera-parte-10-confessioni)","replies":[{"poster":"AvidadivA","date":"2015-09-09T17:01:21.499+0000","up_votes":1,"down_votes":0,"body":"Ultima parte, capitolo cruciale, prima del breve epilogo che seguirà. Qui viene compiuto il rituale. E ovviamente, il video linkato è stato ciò su cui mi sono basata e che mi ha ispirata per tutta la storia... mi viene da sorridere al pensiero che 40 secondi scarsi di immagini abbiano dato vita a una storia di più di venti pagine ^^\nPongo al vostro vaglio ancora una volta, attendendo ora più che mai i vostri pareri!","replies":[]}]}