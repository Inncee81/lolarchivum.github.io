{"poster":"AvidadivA","date":"2015-05-19T20:27:44.033+0000","title":"[FanFiction Vladimir - Sona] \"La Via dell'Altro\" - pt. 1","subforum":"Creazioni della community","up_votes":5,"down_votes":1,"body":"{{champion:8}} {{champion:37}} \nEra stata un&rsquo;altra notte di sangue per Vladimir. Ancora ne sentiva fluire dentro di s&eacute; il potere pulsante, strappato dai corpi che aveva lasciato esanimi lungo il suo cammino, a ridargli tempra al termine dell&rsquo;ultimo scontro. Il viaggio di ritorno verso Noxus al termine della sua ultima missione di ricerca si era rivelato pi&ugrave; arduo di quanto egli avesse previsto, trovandosi le forze ostili alle calcagna: Vayne ormai lo aveva eletto suo nemico in quanto emomante, da quando si era imposta di assurgere a strenua oppositrice di ogni forma di magia oscura. Lo aveva raggiunto, ma allo scontro che ne era seguito era fuggita, ferita ma non abbastanza da cadere preda del potere del Signore del Sangue, che con grande piacere avrebbe voluto vedere la vita spegnersi negli occhi di quella donna mentre la assorbiva sotto forma di stille cremisi... Cos&igrave;, non pago di quanto gi&agrave; fosse riuscito ad ottenere dalle due anonime guardie che erano con lei, Vladimir si era addentrato nei boschi che si estendevano ai lati della strada: era consapevole che da allora in poi avrebbe dovuto mantenere un basso profilo durante il suo viaggio, presto Vayne sarebbe tornata a prestare soccorso ai suoi compagni e avrebbe cercato nei paraggi altre vittime del mago. Meglio, dunque, scegliere un percorso alternativo per depistarli: sebbene non fossero avversari alla sua altezza, gli uomini che aveva neutralizzato non erano degli sprovveduti, il loro attacco era stato senza esclusione di colpi e solo grazie al suo potere l&rsquo;emomante era ancora in piedi, relativamente in buono stato di salute, anche se, ora che l&rsquo;adrenalina del combattimento era scesa, si sentiva a dir poco spossato. \nAveva camminato per circa mezz&rsquo;ora nella vegetazione, senza imbattersi in nessuno, e il cielo si era gi&agrave; da poco rischiarato in una pallida alba nebbiosa quando, trovandosi a piegare il passo in direzione di un torrente,  not&ograve; finalmente un&rsquo;altra presenza, immersa nella foschia. Era una sagoma femminile, seduta nei pressi del fiume, che gli stava voltando le spalle;  man mano avanzava in sua direzione gli era possibile cogliere nuovi dettagli che andavano definendosi, fino a scorgerne il profilo. Giovane, innegabilmente bella, indubbiamente in salute: il suo sangue era ci&ograve; di cui aveva bisogno per ritemprarsi.  Stava per compiere l&rsquo;ultimo passo necessario ad avvicinarsi abbastanza a lei per renderla preda del suo potere, quando accadde l&rsquo;inaspettato: una melodia soave e dolcissima si spanse nell&rsquo;aria, era proprio quella donna a crearla, accarezzando con le dita uno strano strumento a corde che le vedeva adagiato in grembo. Completamente spiazzato dalla sorpresa, Vladimir si trov&ograve; ad abbandonare all&rsquo;istante ogni bramosia, come una fiera ammansita da un domatore talmente abile da farle dimenticare persino la fame... e rest&ograve; immobile, gli occhi fissi sul profilo di quella giovane donna, rapito dalle sue note, da quel timbro mai udito, cristallino e pieno. Il bosco attorno sembrava tacere, persino i piccoli animali risvegliati dalle prime luci dell&rsquo;alba erano forse a loro volta fermi nel suo stesso attonito silenzio, persi ad ascoltare quella melodia. Neppure Vladimir avrebbe potuto quantificare quanto tempo fosse trascorso, ma il sole era gi&agrave; pi&ugrave; alto quando, muovendo appena un passo, l&rsquo;uomo fin&igrave; con il calpestare un ramo secco... il crepitio che il legno eman&ograve; rompendosi non era alto, ma, nel totale silenzio che avvolgeva le note di quello strumento, risult&ograve; cos&igrave; dissonante da essere udito persino dall&rsquo;abile esecutrice, che allontan&ograve; le sue mani dalle corde, ammutolendole mentre di scatto si voltava in direzione del suo ascoltatore non invitato. E cos&igrave; lo sguardo sanguigno dell&rsquo;emomante pot&eacute; posarsi in quello della musicista, azzurro e profondo... ma, pi&ugrave; che spaventata, la giovane sembrava irritata per quell&rsquo;interruzione, fissandolo negli occhi senza essere per nulla intimorita dalla presenza di chi ella sembrava considerare solo un intruso. Vladimir avrebbe potuto agire, era un predatore ed era affamato, anche il suo incantesimo pi&ugrave; debole avrebbe potuto raggiungere quella creatura indifesa...  \n\n[Fine Prima Parte]\n\n[<PARTE 2>](http://boards.euw.leagueoflegends.com/it/c/creazioni-della-community-it/oHEGmpEZ-fanfiction-vladimir-sona-la-via-dellaltro-pt-2)","replies":[{"poster":"AvidadivA","date":"2015-05-19T20:29:21.024+0000","up_votes":2,"down_votes":1,"body":"Ho voluto creare questa storia per unire i due personaggi che più amo. La pubblicherò un po' alla volta, spero che per voi leggerla sia divertente come per me lo è stato scriverla!","replies":[{"poster":"ChernobogH","date":"2015-05-20T05:57:30.003+0000","up_votes":3,"down_votes":1,"body":"Io onestamente continuerò a leggere queste tue storie, voglio vedere come si evolve.\nP.S. ti prego dimmi che non diverrà alla twilight{{champion:8}} {{champion:44}}","replies":[]}]},{"poster":"AvidadivA","date":"2015-05-20T18:27:37.115+0000","up_votes":2,"down_votes":1,"body":"Ecco il seguito! -> http://boards.euw.leagueoflegends.com/it/c/creazioni-della-community-it/oHEGmpEZ-fanfiction-vladimir-sona-la-via-dellaltro-pt-2","replies":[]},{"poster":"AvidadivA","date":"2015-05-20T16:16:23.541+0000","up_votes":2,"down_votes":1,"body":"Tranquillo Chernobogh, sono allergica a Tuailaitt ;) inoltre sono una di quei puristi che non sopportano quando si dà a Vlad del vampiro... è un emomante, cavolaccio :P\nGrazie per i complimenti Bagheera, il seguito è in arrivo! :)","replies":[]},{"poster":"Bagheera02","date":"2015-05-20T11:56:06.921+0000","up_votes":2,"down_votes":1,"body":"Mi piace molto ed è scritto molto molto molto bene :) aspetto la seconda parte!!! \n\nP.s Spero che Sona gli spacchi in testa l'Etwhal e che gli urli contro per averla disturbata{{champion:37}}","replies":[]},{"poster":"Sexy Sona","date":"2015-05-21T19:17:02.346+0000","up_votes":1,"down_votes":1,"body":"#Thuglife\n{{champion:37}}","replies":[]}]}