{"poster":"AvidadivA","date":"2015-05-23T16:03:21.611+0000","title":"[FanFiction Vladimir - Sona] \"La Via dell'Altro\" - pt. 4","subforum":"Creazioni della community","up_votes":6,"down_votes":1,"body":"[Parte 3 ->] (http://boards.euw.leagueoflegends.com/it/c/creazioni-della-community-it/p5oxqcnH-fanfiction-vladimir-sona-la-via-dellaltro-pt-3)\n\n**La Via dell'Altro - Parte 4**\n\nLa ragazza lo raggiunse sorridendogli, ma prima che Vladimir potesse dire nulla, una porta si apr&igrave; e fece ingresso una donna di mezz&rsquo;et&agrave;, dal portamento elegante come l&rsquo;abito e i gioielli che indossava. Guard&ograve; il noxiano con una malcelata curiosit&agrave; che egli colse appieno, abituato com&rsquo;era agli artifici e alle menzogne; con disinvoltura si alz&ograve; andandole incontro precedendo ogni domanda. \n&laquo;Mia Signora... il mio nome &egrave; Vladimir, durante il tragitto per far ritorno a Noxus ho avuto la fortuna di imbattermi nelle note di mademoiselle Buvelle che mi ha dato il privilegio di ascoltarle e di essere vostro ospite...&raquo; \nLa donna gli sorrise amabilmente, il mago era consapevole che una rapida disamina del suo abbigliamento e dei suoi modi chiaramente aristocratici le sarebbe stato sufficiente a valutarlo in modo positivo, almeno sotto gli aspetti che egli reputava fossero per lei pi&ugrave; interessanti \n&laquo;E&rsquo; un piacere ricevervi, messer Vladimir. Mia figlia che porta con s&eacute; degli ospiti &egrave; un evento raro, siate il benvenuto.&raquo; Quindi, voltandosi verso la ragazza: &laquo;Sona, mia cara...&raquo; si rivolse alla musicista, che intanto era arrossita violentemente &laquo;Dovresti avvertire almeno Seymour prima di una delle tue uscite mattutine...&raquo; ma il tono era talmente indulgente che la ragazza replic&ograve; a quella ramanzina con un sorriso a cui la donna non pot&eacute; non replicare. Sospir&ograve; scuotendo il capo: &laquo;Va&rsquo;  a sistemarti, &egrave; quasi ora di pranzo. Intratterr&ograve; io il tuo ospite...&raquo; \nVladimir, lungi dal voler contraddire la padrona di casa, chin&ograve; il capo a congedarsi momentaneamente dalla figlia:\n &laquo;A presto... mademoiselle Sona Buvelle.&raquo; la chiam&ograve; per la prima volta, e il suo eloquio rallent&ograve; appena nel pronunciarlo, come se volesse assaporare la musicalit&agrave; di quelle sillabe che mai avrebbe udito proferire da chi le portava in nome. \nSona parve notarlo, gli rivolse una breve riverenza per poi voltarsi rapidamente. Stava di nuovo arrossendo, ancora una volta Vladimir poteva sentirlo, ma ora avrebbe rivolto ogni sua galanteria alla pi&ugrave; matura donna che gli era rimasta accanto e che guardava la figlia allontanarsi. \n&laquo;Sona &egrave; una ragazza meravigliosa.&raquo; mormor&ograve; facendosi pi&ugrave; seria, mentre si  accomodava su una poltrona, invitandolo a fare altrettanto, offerta che il mago fu lieto di accettare &laquo;Gentile, generosa con tutti, e ha un dono... un dono che gli Dei hanno voluto offrirle, forse prendendosi in cambio la sua voce, o forse per compensare il suo silenzio.&raquo;  Solo ora distolse lo sguardo dalla scalinata sulla quale Sona si era allontanata da loro, per posare gli occhi castani nello sguardo rubino dell&rsquo;emomante: &laquo;Non ha mai parlato, ma ha sempre saputo comunicare direttamente all&rsquo;anima delle persone. Non &egrave; sangue del mio sangue, ma la amo come se lo fosse.&raquo; \nLa sorpresa nel volto del mago la indusse a riprendere a parlare, era evidente come non fosse avvezza ad avere molti ospiti e come gradisse conversare con persone esterne alla sua cerchia: &laquo;Fu raccolta in fasce, la trovarono sulla custodia dell&rsquo;Etwahl... lo strumento che avete udito. Sono una studiosa di musica, modestia a parte mi reputo un&rsquo;esperta nel mio campo, e mai ne avevo visti di cos&igrave; pregiati... n&eacute; di incantati, come chiaramente  &egrave; questo, avete visto voi stesso il modo in cui levita accanto a lei. Ma le note che produce sono solo merito dell&rsquo;abilit&agrave; di Sona...&raquo; \nVladimir ascoltava con estrema attenzione e all&rsquo;ultima affermazione della donna non pot&eacute; che convenire: &laquo;Un&rsquo;abilit&agrave; stupefacente, mia Signora. Ma, perdonate l&rsquo;ardire delle mie parole, non dovrebbe limitarsi a suonare solo per pochi privilegiati... al contrario, dovrebbe essere fiera di esibire il suo talento.&raquo; \nMadame Buvelle annu&igrave; &laquo;E&rsquo; quello che le dico anch&rsquo;io, ma dovr&agrave; essere lei a volerlo. Per ora mi limito a supportarla... e a proteggerla.&raquo; \nVladimir non ebbe modo di capire se quello fosse un sotteso avvertimento implicitamente rivolto a lui, perch&eacute; poco dopo fece ritorno la ragazza, con un lungo abito blu, semplice ma di indubbia eleganza, e i capelli legati in una coda di cavallo con un nastro in tinta. Sorrise ad entrambi, riunendosi a loro e rivolgendo un&rsquo;occhiata interrogativa alla madre. \n&laquo;No, tesoro, non l&rsquo;ho subissato di ciarle, puoi stare tranquilla...&raquo; \nSona sospir&ograve; lieta, in modo scherzosamente plateale, poi and&ograve; a precedere entrambi verso la sala da pranzo, al cui centro spiccava una tavola riccamente imbandita, fin troppo per tre soli commensali, chiaramente il loro sconosciuto ospite avrebbe ricevuto ogni riguardo. Preso posto tra le due dame, Vladimir si rese conto di quanto fosse stanco e affamato: non dormiva da pi&ugrave; di ventiquattr&rsquo;ore, era reduce da un combattimento e la sua voglia di sangue era stata fatta assopire dalla musica di ci&ograve; che ora sapeva avesse il nome di Etwahl. Ebbe una strana, spiacevole sensazione dentro di s&eacute; quando ripens&ograve; al fatto che la ragazza che ora gli sorrideva e che gli aveva offerto musica e ospitalit&agrave; era stata sul punto di cadere vittima della sua sete... ma fu rapido a tornare a rivolgere attenzione alla signora, che continuava a parlare, stavolta di antichi manoscritti sui quali era stato ritrovato un cantico arcano. Sona sospir&ograve;, tradendo con spontaneit&agrave; una certa impazienza, la madre colse quel suo fare e si interruppe :\n&laquo;Ma basta, sto monopolizzando la conversazione. Parlateci di voi, Vladimir...&raquo;\n\n[Fine Parte 4]\n[<PARTE 5>](http://boards.euw.leagueoflegends.com/it/c/creazioni-della-community-it/msfd2us0-fanfiction-vladimir-sona-la-via-dellaltro-pt-5)","replies":[{"poster":"AvidadivA","date":"2015-05-23T16:06:26.401+0000","up_votes":2,"down_votes":1,"body":"La storia va avanti, questo capitolo è principalmente dedicato a Sona, a Vlad verranno rivelati dettagli a lui inaspettati sul conto della bella e silenziosa musicista... \nbuona lettura e, ancora una volta, grazie per l'attenzione e il supporto! <3","replies":[]},{"poster":"AvidadivA","date":"2015-05-25T16:52:08.309+0000","up_votes":1,"down_votes":0,"body":"Grazie a tutti, davvero, mi date una grandissima carica <3 \n\nEd ecco il seguito! --> (http://boards.euw.leagueoflegends.com/it/c/creazioni-della-community-it/msfd2us0-fanfiction-vladimir-sona-la-via-dellaltro-pt-5)","replies":[]},{"poster":"Sexy Sona","date":"2015-05-25T16:22:40.905+0000","up_votes":1,"down_votes":0,"body":"Più và avanti e più mi intriga °-°\n{{champion:37}}","replies":[]},{"poster":"Bagheera02","date":"2015-05-24T08:15:40.664+0000","up_votes":1,"down_votes":0,"body":"Uff voglio sapere come continua T....T stra brava","replies":[]},{"poster":"Michaeltv95","date":"2015-05-23T23:43:49.837+0000","up_votes":1,"down_votes":0,"body":"1. Veramente bravo/a. Si vede che quello che stai facendo è qualcosa che viene da dentro e  soprattutto che ti piace fare :) hai tutto il mio sostegno (per quanto può valere) continua così! \n{{champion:51}}  tanto di cappello cit.","replies":[]}]}