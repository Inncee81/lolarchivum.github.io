{"poster":"AvidadivA","date":"2015-05-27T16:34:52.516+0000","title":"[FanFiction Vladimir - Sona] \"La Via dell'Altro\" - pt. 6","subforum":"Creazioni della community","up_votes":4,"down_votes":1,"body":"[Parte 5 ->] (http://boards.euw.leagueoflegends.com/it/c/creazioni-della-community-it/msfd2us0-fanfiction-vladimir-sona-la-via-dellaltro-pt-5)\n\n**La Via dell&#039;Altro - Parte 6**\n\nTerminato il pranzo, Vladimir fu condotto in una camera ben arredata, con candelabri in ottone, soprammobili in pietra dura e nature morte dipinte nei molti quadri alle pareti. L&igrave; si concesse di mettersi un po&rsquo; in libert&agrave;, togliendosi la giacca per accertarsi che non mostrasse segni del precedente combattimento: gli attacchi magici non avevano lasciato lacerazioni al tessuto e gli unici strappi, causati dai precisi dardi di Vayne, erano sulla seta della sua camicia. Le ferite provocate dalla lama si erano rimarginate grazie al potere di rigenerazione dell&rsquo;emomante, la sua pelle diafana era intatta al di l&agrave; degli squarci sulla stoffa e il riposo che si era concesso, insieme all&rsquo;ottimo pasto consumato, era stato innegabilmente corroborante... solo che ora, sedendosi ai piedi del letto, si sent&igrave; improvvisamente esausto. Rinunci&ograve; a togliersi gli stivali e si lasci&ograve; cadere all&rsquo;indietro, guardando distrattamente il soffitto, sentendosi  talmente stanco da non riuscire a prendere sonno... chiuse gli occhi, cercando di assopirsi, ma la mente era ancora vigile e vagava impietosa come un severo e petulante consigliere. Il suo incrollabile pessimismo gli impediva di pensare a quanto fosse stata benefica per lui quella pausa fuori programma,  si rimprover&ograve; di essersi attardato tutto quel tempo, aveva praticamente perso un giorno di cammino per seguire Sona, lasciandosi ammaliare dalla sua musica e dal suo silenzio... sarebbe stato molto meglio se si fosse limitato a respirare la sua essenza vitale, non necessariamente uccidendola, sarebbe bastato lasciarla esangue l&igrave; dove l&rsquo;aveva incontrata, per riprendere il proprio viaggio e le forze. Ma a tale voce nella sua mente ne fece eco un&rsquo;altra, flebile e a lui quasi sconosciuta: un sottile, pungente senso di colpa. Quella spiacevole sensazione, che rendeva ancora pi&ugrave; gravosi gli altri disturbanti pensieri che gli toglievano il sonno, fu presto seguita da una consapevolezza: non era solo in quella stanza,  e tale impressione divenne una certezza quando ud&igrave; lo scricchioli delle assi del pavimento, verso la porta, alla propria sinistra. Si volt&ograve; di scatto riaprendo gli occhi e puntando lo sguardo rubino sull&rsquo;intruso: si trattava di Sona, che lo guardava colpevole, arrossendo vistosamente ora che era stata presa in flagrante. Vladimir torn&ograve; a sedere sul letto e le rivolse un sorriso: \n&laquo;Siete molto meno silenziosa di quanto crediate, Sona...&raquo; comment&ograve; con tono suadente e una punta di cordiale ironia, per metterla a proprio agio. La ragazza sembr&ograve; tornare a respirare, anche se era ancora visibilmente in imbarazzo, sebbene piuttosto stupita da quel commento, che l&rsquo;aveva chiaramente colta di sorpresa. Inspir&ograve; a fondo, si guard&ograve; attorno e si avvicin&ograve; allo scrittoio, dove era in bella vista un calamaio: prese della carta da lettere da un cassetto, intinse il pennino nell&rsquo;inchiostro e, restando in piedi, inizi&ograve; a scrivere, offrendo poi il foglio al mago, che intanto si era alzato ed avvicinato a lei, incuriosito da quel suo fare. Quando ella gli porse il foglio, Vladimir pot&eacute; leggere, vergato con una calligrafia ariosa ed elegante: \n&ldquo;_Non riuscite a dormire_&rdquo;. \nL&rsquo;assenza di un punto interrogativo alla fine della frase non sembrava un&rsquo;omissione, quella non era una domanda, ma lo sguardo che Sona gli rivolgeva mostrava chiaramente la sua curiosit&agrave;. Vladimir scosse il capo: \n&laquo;No, &egrave; vero. Troppi pensieri...&raquo; \nGli occhi di lei sembravano chiedergli altre spiegazioni, cos&igrave; egli aggiunse &laquo;Pensavo a quello che mi sono lasciato dietro, a quello che mi aspetta al mio ritorno... alla possibilit&agrave; che questa pausa imprevista possa essere stata inopportuna, ma a quanto io sia lieto di essermela concessa.&raquo; ammissione che fece anche a se stesso in quel momento, prima di incalzare &laquo;Perch&eacute; eravate qui?&raquo; \nLa ragazza riprese il foglio e scrisse: \n&ldquo;_Per guardarvi_&rdquo;, un&rsquo;affermazione tanto candida quanto sorprendente che dest&ograve; non poco stupore nell&rsquo;uomo. \n&laquo;Potete guardarmi anche ora...&raquo; le fece notare sorridendo, cos&igrave; la giovane si corresse aggiungendo una sola parola: \n&ldquo;_Per guardarvi dormire_&rdquo;. \nStavolta fu Vladimir a rivolgerle una perplessa occhiata interrogativa che la indusse a tornare a scrivere, stavolta ella dovette intingere pi&ugrave; volte il pennino prima di porgergli nuovamente il foglio: \n&ldquo;_Dormendo mostriamo il nostro vero volto, mostriamo chi siamo senza maschera, al di l&agrave; delle parole... e voi sembrate dire solo la minima parte di ci&ograve; che state pensando. Siete un mistero._&rdquo; \nL&rsquo;uomo si fece assorto, stupito non poco da quei modi schietti a cui nel suo mondo non era minimamente abituato, cos&igrave;, indicandole le ultime due frasi, replic&ograve;: \n&laquo;Potrei far mie queste vostre parole, relativamente a voi, Sona. E non vi nego che piacerebbe molto anche a me se ci... scoprissimo a vicenda, se non fossi costretto a riprendere il cammino stasera stessa.&raquo; \nSona distolse lo sguardo da lui per riprendere a scrivere: \n&ldquo;_Perch&eacute; questa fretta di ripartire?_&rdquo; \nIl mago indugi&ograve;, infine, in nome della schiettezza ricevuta, scelse la sincerit&agrave;, condita solo da qualche omissione: \n&laquo;Non tutti comprendono le vere implicazioni della magia, e ci&ograve; che non si capisce spesso si teme. C&rsquo;&egrave; chi reagisce alla paura fuggendo, chi attaccando. E io non ho intenzione di essere il bersaglio passivo di ottuse mentalit&agrave; obnubilate da vincoli morali rigidi e insensati. Ma se deve esserci uno scontro, preferisco che non avvenga in terre che non conosco. Per questo voglio riavvicinarmi il prima possibile a Noxus.&raquo; \nSona si morse il labbro inferiore ascoltando con trasporto, il profondo sguardo azzurro della ragazza scese a sfiorare uno degli squarci sull&rsquo;elegante camicia del mago ora ben visibili, non le era difficile capire come se li fosse procurati... era evidente la sua preoccupazione ma esitava a scrivere altro, torcendosi le mani in grembo, gesto che Vladimir la indusse ad interrompere prendendole la destra nella propria, stringendole con delicatezza le dita. \n&laquo;Non avete bisogno di scrivere, &egrave; il vostro sguardo a parlare, cos&igrave; come la vostra musica. Non dovete essere in pena per me&raquo; afferm&ograve; in replica a parole non dette, praticamente leggendo negli occhi della ragazza, il cui volto andava di nuovo ad imporporarsi &laquo;Ho tutto sotto controllo, questa sosta non mi espone ad alcun pericolo, anzi mi permette di avere il privilegio di stare accanto ad una donna di rare virt&ugrave;...&raquo; le sollev&ograve; la mano che ancora teneva nella sua, per posarvi le labbra a sfiorarne il dorso, sul tenue disegno che le vene le ricamavano sotto la pelle chiara, sentendo pulsare il sangue a quel contatto cui si concesse di indugiare ben pi&ugrave; a lungo di un formale, cavalleresco baciamano.  Allent&ograve; infine quella gi&agrave; blanda stretta in cui le teneva le dita, tornando a guardarla negli occhi, e stavolta fu lui a tacere. Sona sostenne il suo sguardo solo per pochi istanti, dopodich&eacute; indietreggi&ograve; di un passo e, rivolgendogli una breve riverenza, si conged&ograve; rapidamente da lui. \nA Vladimir sfugg&igrave; un sospiro mentre la guardava allontanarsi, quindi scosse il capo e torn&ograve; a distendersi sul letto; stava ancora guardando il soffitto quando, pochi istanti dopo, dalla stanza accanto gli giunsero le note dell&rsquo;Etwahl... Sona stava suonando, per lui, ne era certo, ed era una melodia di struggente dolcezza. L&rsquo;uomo si trov&ograve; a sorridere tra s&eacute;, chiuse gli occhi e un attimo dopo lo avvolse un sonno profondo, sereno e privo di sogni...\n\n[Fine Parte 6]\n[<PARTE 7>](http://boards.euw.leagueoflegends.com/it/c/creazioni-della-community-it/27fMPFaM-fanfiction-vladimir-sona-la-via-dellaltro-pt-7)\n","replies":[{"poster":"Bagheera02","date":"2015-05-28T19:37:55.438+0000","up_votes":3,"down_votes":0,"body":"Vlad vedi di controllarti!!! Ti dico sempre che é bellissimo leggere i tuoi capitoli, ma ti posso assicurare che dopo una giornata stressante è ancora più bello!!! Bravissima!! ","replies":[]},{"poster":"AvidadivA","date":"2015-05-28T19:42:31.372+0000","up_votes":2,"down_votes":0,"body":"Grazie ^______^","replies":[]},{"poster":"AvidadivA","date":"2015-05-27T16:56:28.434+0000","up_votes":2,"down_votes":0,"body":"La storia va avanti, è un capitolo un po' più lungo dei precedenti ma non me la sentivo di tagliarlo a metà... spero sia di vostro gradimento! ^_^","replies":[{"poster":"ChernobogH","date":"2015-05-28T10:12:29.773+0000","up_votes":2,"down_votes":0,"body":"Vedo che nonostante tutto Vlad ha ancora fame ...","replies":[]}]},{"poster":"AvidadivA","date":"2015-05-29T18:54:32.921+0000","up_votes":1,"down_votes":0,"body":"E un nuovo capitolo è pronto... devo ammetterlo, sarà il mio \"secondo\" preferito... \nqui per voi -> (http://boards.euw.leagueoflegends.com/it/c/creazioni-della-community-it/27fMPFaM-fanfiction-vladimir-sona-la-via-dellaltro-pt-7)","replies":[]},{"poster":"AvidadivA","date":"2015-05-28T16:42:30.357+0000","up_votes":1,"down_votes":0,"body":"Ehehe... sembrerebbe di sì... ;-)","replies":[]}]}