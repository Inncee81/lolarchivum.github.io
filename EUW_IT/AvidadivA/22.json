{"poster":"AvidadivA","date":"2015-07-14T15:34:19.421+0000","title":"[FanFiction] LA ROSA NERA - Parte 4: Graffi","subforum":"Creazioni della community","up_votes":5,"down_votes":4,"body":"Parte 3: Rose e Bugie --> http://boards.euw.leagueoflegends.com/it/c/creazioni-della-community-it/QOEpNAUE-fanfiction-la-rosa-nera-parte-3-rose-e-bugie\n\nVladimir seguiva ad occhi chiusi il respiro della donna sdraiata contro il proprio corpo,attendendo di udirlo farsi lento e regolare, mentre fingeva d&rsquo;essersi assopito egli stesso, per risparmiarsi qualche minuto di conversazione in cui non aveva affatto voglia d&rsquo;indulgere. Provava invece una certa insofferenza, aveva voglia di alzarsi, di andarsene, li attendeva un lungo viaggio e avrebbe desiderato essere gi&agrave; in cammino, verso la meta che ambiva raggiungere al pi&ugrave; presto. Quando  gli sembr&ograve; che Elise si fosse addormentata, con cautela si allontan&ograve; da lei e scivol&ograve; via dalle lenzuola. Rimase seduto per qualche istante sul letto, sentiva ancora sulla pelle il calore pulsante dei graffi con cui le unghie della donna gli avevano solcato la schiena, normalmente ne avrebbe sorriso, ma ora non lo fece. Alz&ograve; il volto a guardare davanti a s&eacute; la sua immagine nello specchio, muto osservatore di tanti loro incontri, da cui vide riflettersi un giovane uomo dai capelli d&rsquo;argento e un&rsquo;espressione stanca e lievemente infastidita nello sguardo rubino. Guard&ograve; meglio, sul petto doveva avere un altro graffio visto che altro sangue rosseggiava sulla sua pelle diafana, ma quando and&ograve; a sfiorarlo non sent&igrave; dolore. Era di Elise. Lo tocc&ograve; con la punta dell&rsquo;indice e si lecc&ograve; il polpastrello, conosceva bene quel sapore, cos&igrave; come a lei aveva concesso di assaggiare il proprio: erano stati molto vicini, un tempo, ma ora non si era mai sentito cos&igrave; lontano dalla donna che gli dormiva accanto. \nSospir&ograve; alzandosi, e si concesse un lungo bagno in acqua calda nella quale cerc&ograve; di far annegare  ogni pensiero negativo. Non poteva concedersi altre distrazioni, la sua mente doveva essere completamente focalizzata sull&rsquo;obiettivo che si era preposto e sul piano che andava a delineare in modo sempre pi&ugrave; nitido: doveva dare alla Rosa Nera una concreta dimostrazione delle sue capacit&agrave; di mago e stratega, provando di essere un valido acquisto per la setta. Tutto doveva essere esaminato nel dettaglio, gi&agrave; in passato aveva predisposto con grande accuratezza le tappe che avrebbe dovuto percorrere, ma nelle sue previsioni era da solo... con Elise accanto, sarebbe stato tutto molto pi&ugrave; semplice.\nI vapori caldi erano gi&agrave; scomparsi da un pezzo e l&rsquo;acqua iniziava a raffreddarsi quando si alz&ograve;, per asciugarsi e rivestirsi in fretta; aveva ancora i capelli umidi quando raggiunse lo studio, dove prese le mappe preparate per l&rsquo;incontro della sera addietro , nelle quali erano segnati i punti strategici in cui agire. Neppure ud&igrave; i passi leggeri con cui Elise lo raggiunse, languidamente assonnata e coperta solo dal lenzuolo che la avvolgeva; gli si affianc&ograve; guardando prima lui, poi le carte che stava esaminando \n&laquo;Gi&agrave; all&rsquo;opera?&raquo; fu quello il suo buongiorno, non erano soliti attardarsi in formalit&agrave;, n&eacute; condire di vezzeggiativi i loro risvegli dopo una notte insieme. \nVladimir annu&igrave;: &laquo;Non dobbiamo indugiare oltre. Impiegheremo un giorno di cammino per raggiungere la tenuta di Reveck&raquo; la addit&ograve; su una mappa della zona, per poi prenderne un&rsquo;altra, molto pi&ugrave; grossolana, probabilmente disegnata a mano da qualche informatore di cui l&rsquo;emomante aveva ottenuto i favori; &laquo;Sembra che l&rsquo;area sia abilmente mimetizzata nel bosco circostante, solo qualche bassa recinzione segnala una propriet&agrave; privata, senza dare troppi avvertimenti... al padrone non interessa dissuadere eventuali trasgressori, a quanto pare &egrave; certo delle sue difese.&raquo; comment&ograve; con l&rsquo;accenno di un sorriso sulle labbra. &laquo;Dovremo addentrarci almeno per due miglia nel bosco, prima di arrivare al luogo che ci interessa...&raquo; indic&ograve; il disegno di quattro torrette, disposte in una croce perfettamente simmetrica, al cui centro era situato un altro edificio &laquo;Allora saremo chiamati ad agire. Da qui usciranno degli automi che inizieranno ad attaccarci non appena varcheremo l&rsquo;area sorvegliata dalle torrette. Dovremo distruggerle per impedire che ne arrivino altri sciami, il numero &egrave; la loro forza.&raquo;  \nElise seguiva con attenzione, stringendosi il lenzuolo addosso mentre i suoi occhi seguivano sulla mappa i gesti di Vladimir: &laquo;Sar&agrave; necessario abbatterle tutte?&raquo; \nL&rsquo;uomo annu&igrave;: &laquo;Se fossi stato da solo, mi sarei concentrato su un&rsquo;unica torretta e avrei cercato di agire il pi&ugrave; velocemente possibile. L&rsquo;unit&agrave; centrale ha un&rsquo;ulteriore protezione: una volta danneggiata, sembra che con un impulso induca le torrette a produrre ondate ancora pi&ugrave; copiose di automi. Avrei dovuto affrettarmi a cercare il Tomo degli Antichi e prepararmi  a fuggire accerchiato dagli attacchi di umanoidi meccanici...&raquo; la guard&ograve; negli occhi e le sorrise &laquo;Ma avr&ograve; te al mio fianco, e sar&agrave; tutto pi&ugrave; facile. Ci occuperemo di due torrette ciascuno, coordinandoci per poi focalizzarci nell&rsquo;attacco alla struttura centrale. L&rsquo;ingresso dovrebbe cedere ai nostri attacchi magici, e allora avremo tutto il tempo per recuperare il Tomo.&raquo; \nElise annu&igrave;: &laquo;Tutto chiaro. Dammi solo un&rsquo;ora per prepararmi, non perdiamo altro tempo. La Rosa Nera non sa attendere.&raquo;\n\n\n\n[Parte 5: L'attacco alle Torri](http://boards.euw.leagueoflegends.com/it/c/creazioni-della-community-it/glioA4Na-fanfiction-la-rosa-nera-parte-5-lattacco-alle-torri)","replies":[{"poster":"AvidadivA","date":"2015-07-17T12:44:55.083+0000","up_votes":1,"down_votes":0,"body":"E la storia va avanti, da ora inizierete a trovare finalmente un po' di movimento... ;) \nhttp://boards.euw.leagueoflegends.com/it/c/creazioni-della-community-it/glioA4Na-fanfiction-la-rosa-nera-parte-5-lattacco-alle-torri","replies":[]},{"poster":"MWolf","date":"2015-07-14T15:48:11.932+0000","up_votes":1,"down_votes":0,"body":"Hai presente quella sensazione meravigliosa di quando apri il frigorifero, ma non trovi niente, lo riapri e trovi qualcosa che ti era sfuggito?\nIdem quando ho ricaricato la pagina e ho trovato questa!\nBazzico sul forum da un po', ho già letto gli altri episodi e devo dire che questa è una delle mie fan-fic preferite. Un po' perché Vlad ha uno dei concept meglio realizzati per un campione (secondo me), un po' per lo stile con cui scrivi, parecchio elaborato ma scorrevole.","replies":[{"poster":"AvidadivA","date":"2015-07-17T12:32:46.239+0000","up_votes":1,"down_votes":0,"body":"> [{quoted}](name=MWolf,realm=EUW,application-id=P9Wi6QlB,discussion-id=MvvEkMjk,comment-id=0002,timestamp=2015-07-14T15:48:11.932+0000)\n>\n> Hai presente quella sensazione meravigliosa di quando apri il frigorifero, ma non trovi niente, lo riapri e trovi qualcosa che ti era sfuggito?\n> Idem quando ho ricaricato la pagina e ho trovato questa!\n> Bazzico sul forum da un po', ho già letto gli altri episodi e devo dire che questa è una delle mie fan-fic preferite. Un po' perché Vlad ha uno dei concept meglio realizzati per un campione (secondo me), un po' per lo stile con cui scrivi, parecchio elaborato ma scorrevole.\n\nMa grazie :3\nAll'inizio io ero già affascinata dalla splash art di Vlad, poi sulla Wiki ho letto il Trial ed è stato ammmooore...","replies":[]}]},{"poster":"ChernobogH","date":"2015-07-14T15:40:27.432+0000","up_votes":1,"down_votes":0,"body":"(Legge il titolo) Cinquanta sfumature di Rosso?\nScherzi a parte un buon lavoro e ricorda: la Rosa nera non perdona, e Darius è un pessimo barbiere.","replies":[{"poster":"AvidadivA","date":"2015-07-17T12:31:22.731+0000","up_votes":1,"down_votes":0,"body":"> [{quoted}](name=ChernobogH,realm=EUW,application-id=P9Wi6QlB,discussion-id=MvvEkMjk,comment-id=0001,timestamp=2015-07-14T15:40:27.432+0000)\n>\n> (Legge il titolo) Cinquanta sfumature di Rosso?\n> Scherzi a parte un buon lavoro e ricorda: la Rosa nera non perdona, e Darius è un pessimo barbiere.\n\nSuvvia, sono stata molto soft (mentre sarei potuta diventare molto hard) :P\nGrazie per gli avvertimenti! ^^","replies":[]},{"poster":"Daniele646","date":"2015-07-14T16:14:35.182+0000","up_votes":1,"down_votes":0,"body":"> [{quoted}](name=ChernobogH,realm=EUW,application-id=P9Wi6QlB,discussion-id=MvvEkMjk,comment-id=0001,timestamp=2015-07-14T15:40:27.432+0000)\n\n>  la Rosa nera non persona\n\ne io non animale","replies":[{"poster":"ChernobogH","date":"2015-07-14T16:19:42.041+0000","up_votes":1,"down_votes":0,"body":"Anche i migliori possono sbagliare.","replies":[{"poster":"Daniele646","date":"2015-07-14T16:35:14.258+0000","up_votes":1,"down_votes":0,"body":"ma tu non sei uno dei migliori,quindi è anche più naturale","replies":[]}]}]}]},{"poster":"AvidadivA","date":"2015-07-14T15:37:31.859+0000","up_votes":1,"down_votes":0,"body":"La storia prosegue, e io continuo pericolosamente a divertirmi a descrivere alcuni degli aspetti più negativi di Vlad :P\n...e siamo solo all'inizio!\nBuona lettura ;-)","replies":[]}]}