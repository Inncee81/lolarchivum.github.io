{"poster":"AvidadivA","date":"2015-09-01T19:24:05.575+0000","title":"[FanFiction] LA ROSA NERA - Parte 10: Confessioni","subforum":"Creazioni della community","up_votes":4,"down_votes":0,"body":"Le settimane successive al ritrovamento del Tomo degli Antichi si susseguirono freneticamente, i quattro pi&ugrave; potenti maghi della Rosa Nera erano completamente assorbiti dallo studio delle formule che a lungo quelle pagine avevano conservato, studio alternato a febbrili ricerche tra i pi&ugrave; complessi testi di magia per trovare le opportune modifiche da attuarvi al fine di piegarle al loro ultimo scopo, la resurrezione di Sion. Vladimir, rientrato di nuovo nella propria magione, si trov&ograve; a trascorrere intere giornate sui testi magici, spesso protraendo le sue letture fino a notte inoltrata, ma alla fine era arrivato quasi a confondere il giorno con la notte, passando tutto il tempo chiuso nelle sue stanze, con i pesanti tendaggi scuri a coprire la luce del sole e a garantire totale riserbo alle sue attivit&agrave;. \nEra talmente focalizzato negli studi da arrivare quasi ad ignorare una lettera che gli era stata recapitata in quei giorni e che aveva messo da parte, finendo col sommergerla da appunti  e fogli. Gli torn&ograve; tra le mani per puro caso, ne riconobbe immediatamente la calligrafia, e rivederla fu come essere teletrasportato in un&rsquo;atmosfera serena, assolata e silenziosa, verso tempi e luoghi che ora, deformati dall&rsquo;incombenza e dalla rilevanza dei suoi attuali impegni, gli apparivano sorprendentemente remoti. Era una lettera di Sona. \nAncora una volta doveva essere stata controllata a vista nello scriverla, dal momento che gli si rivolgeva di nuovo con la formalit&agrave; dovuta ad un conoscente; da quelle parole riusciva tuttavia a trasparire la fresca spontaneit&agrave; della ragazza, che lo informava di un concerto a Noxus in cui si sarebbe esibita e gli faceva capire, pur dietro vari eufemismi e circonlocuzioni, che avrebbe gradito molto la sua presenza. Nella busta era allegato anche un biglietto, gli era stato riservato uno dei posti in prima fila.\nVladimir teneva tra le dita di una mano quel foglio, con l&rsquo;altra si lisciava il mento con aria assorta, trovandosi a leggere pi&ugrave; e pi&ugrave; volte quelle righe vergate nella calligrafia ampia ed elegante della ragazza... avrebbe sinceramente voluto rivederla, ascoltare la sua musica, poterle dire ci&ograve; che l&rsquo;imposta formalit&agrave; di quella corrispondenza lo costringeva a tacere, e pi&ugrave; di ogni altra cosa desiderava poter sentire, oltre il suo silenzio, tutto ci&ograve; che il suo sguardo limpido era in grado di dirgli. Inoltre, in quei mesi, nelle seppur brevi parentesi di tempo libero si era dedicato all&rsquo;apprendimento di un modo con cui comunicare con lei... e si chiedeva se, a distanza di tutto quel tempo dal loro incontro, occupasse nella mente di Sona uno spazio pari a quello che la ragazza aveva conquistato in lui. \nMa ora aveva altre priorit&agrave; da affrontare. \nDistolse lo sguardo rubino dalla lettera, i tomi sparsi sull&rsquo;austera scrivania d&rsquo;ebano del suo studio lo  riportarono bruscamente alla realt&agrave;: era un membro della Rosa Nera, null&rsquo;altro avrebbe dovuto avere precedenza sui suoi doveri verso la setta. Prese un foglio bianco, intinse una penna nel calamaio e ringrazi&ograve; Sona per l&rsquo;invito, complimentandosi con lei per l&rsquo;evento e scrivendole che, pur essendo molto impegnato, avrebbe tentato l&rsquo;impossibile per essere tra i presenti. Di pi&ugrave;, al momento, non poteva garantirle e di certo non aveva voglia di mentirle, non a lei. \nAveva appena imbustato la sua risposta quando ud&igrave; bussare alla porta: era LeBlanc, fasciata in un lungo abito viola. La donna lo salut&ograve; con la medesima seriet&agrave; con la quale osserv&ograve; i libri da cui egli era circondato, prima di focalizzarsi su di lui. \n&laquo;I tempi sono ormai maturi, ser Vladimir.&raquo; lo inform&ograve;, guardandolo negli occhi &laquo;Dovreste indicarci il numero di prigionieri da usare nel rituale.&raquo;\n&laquo;Otto.&raquo; replic&ograve; l&rsquo;emomante senza indugio. Avrebbe ucciso otto persone, le avrebbe dissanguate e da quel rosso nettare avrebbe estratto l&rsquo;energia necessaria per officiare il rito: nella sua ferrea determinazione non vi era spazio per la morale, n&eacute; il mago si era mai lasciato fermare da questioni etiche. \nAnche LeBlanc sembrava dello stesso avviso: \n&laquo;Le avrete.&raquo; replic&ograve; annuendo, per poi avvicinarglisi: &laquo;Ricordate la notte in cui siete entrato formalmente nella Rosa Nera?&raquo; l&rsquo;uomo annu&igrave;, cos&igrave; ella continu&ograve; &laquo;Vi dissi che non vi avrei chiesto la ragione per la quale volevate diventarne parte, e che vi sarebbe stato il luogo e il momento giusto per farlo. Il momento &egrave; giunto.&raquo; fece una pausa, per poi proseguire &laquo;Perch&eacute;, Vladimir?&raquo; \nLo scrutava profondamente, tenendo fissi i suoi occhi in quelli rubino di lui, come se volesse leggergli nel profondo dell&rsquo;anima, ma il noxiano sostenne quello sguardo: \n&laquo;Per impiegare le mie capacit&agrave; in un grandioso progetto, per dar lustro a Noxus e contribuire ad un fiorente sbocciare della Rosa, che troppi dicevano stesse appassendo.&raquo; replic&ograve; senza indugio. \nLeBlanc non sembr&ograve; convinta: \n&laquo;Questo &egrave; ci&ograve; che direste a Swain. Vi faccio notare che sono stata io a porvi questa domanda...&raquo;\nVladimir sorrise: &laquo;E&rsquo; indubbio che ci&ograve; porterebbe lustro e prestigio anche a me, in quanto membro della setta. Vantaggio indiretto, ma di pari rilevanza, se proprio devo essere schietto.&raquo; afferm&ograve; senza mostrarsi troppo restio. Ma Evain continuava a non sembrare convinta: \n&laquo;Non mi state dicendo tutto. Non voglio segreti con i miei collaboratori.&raquo; \nVladimir sospir&ograve; allontanandosi da lei di un passo, prese il tagliacarte che era sul tavolo, rigirandosi tra le mani con aria assorta quella lama tagliente su cui pot&eacute; vedere riflettersi i suoi occhi: stava prendendosi del tempo per riflettere, forse ponderando le parole da scegliere, forse ponendosi per la prima volta egli stesso quella domanda, a cui dover rispondere, stavolta, in totale sincerit&agrave;. Si lasci&ograve; scorrere sul palmo il tagliacarte, la lama incise superficialmente la sua pelle diafana tracciando sulla sua mano una linea rossa che l&rsquo;uomo si trov&ograve; ad osservare quasi sorpreso dell&rsquo;improvvisa rivelazione che risuon&ograve; nel suo stesso animo, alla quale diede voce: \n&laquo;Io voglio uccidere.&raquo; ammise infine, tornando a posare su LeBlanc quegli occhi dello stesso colore del sangue. \nSolo ora la donna sembr&ograve; soddisfatta. Gli sorrise: \n&laquo;Ne avrete facolt&agrave; e occasione, messere. Ma sempre per i giusti obiettivi. Non dimenticate che &egrave; il fine a giustificare i mezzi.&raquo; Si allontan&ograve; da lui &laquo;Vi lascio ai vostri impegni. I tempi sono quasi maturi.&raquo; \nVladimir la guard&ograve; varcare la porta e richiuderla alle sue spalle, dopodich&eacute; si port&ograve; la lama alle labbra leccando distrattamente il sangue che ancora la macchiava. Era tempo di tornare ai suoi studi.\n\n<- [Parte 9](http://boards.euw.leagueoflegends.com/it/c/creazioni-della-community-it/4wg4to4J-fanfiction-la-rosa-nera-parte-9-rituali-di-sangue-rituali-di-morte)\n\n[-> PARTE 11](http://boards.euw.leagueoflegends.com/it/c/creazioni-della-community-it/je7i9E6M-fanfiction-la-rosa-nera-parte-11-reborn)","replies":[{"poster":"MWolf","date":"2015-09-05T16:29:29.242+0000","up_votes":2,"down_votes":0,"body":"Ma questo Vladimir è.... è.... Un incredibile bastardo, vuoto, incapace di provare qualsivoglia emozione che intralci la sua vanità, impossibilitato anche solo ad essere umano, un essere che giustifica la sua brama di sangue con il potere!\nOttimo. Mi piace. Continua così.","replies":[{"poster":"AvidadivA","date":"2015-09-06T20:37:53.401+0000","up_votes":1,"down_votes":0,"body":"> [{quoted}](name=MWolf,realm=EUW,application-id=P9Wi6QlB,discussion-id=inMiAhZ0,comment-id=0002,timestamp=2015-09-05T16:29:29.242+0000)\n>\n> Ma questo Vladimir è.... è.... Un incredibile bastardo, vuoto, incapace di provare qualsivoglia emozione che intralci la sua vanità, impossibilitato anche solo ad essere umano, un essere che giustifica la sua brama di sangue con il potere!\n> Ottimo. Mi piace. Continua così.\n\n\nEcco, inserirò questo tra i \"Commenti memorabili\" XD Grazie davvero!!","replies":[]}]},{"poster":"AvidadivA","date":"2015-09-09T17:02:44.371+0000","up_votes":1,"down_votes":0,"body":"Ed ecco il seguito, l'episodio decisivo! \n[Parte 11: REBORN...](http://boards.euw.leagueoflegends.com/it/c/creazioni-della-community-it/je7i9E6M-fanfiction-la-rosa-nera-parte-11-reborn)","replies":[]},{"poster":"DespairFactor","date":"2015-09-02T13:42:42.953+0000","up_votes":1,"down_votes":0,"body":"Una piccola domanda: attualmente stai lavorando solo a questa fanfiction sul forum oppure hai altri lavori sparsi nel web da consigliarmi? \nChe dire... mi sono innamorato del tuo modo di scrivere {{item:3151}}","replies":[{"poster":"AvidadivA","date":"2015-09-06T20:36:51.394+0000","up_votes":1,"down_votes":0,"body":"> [{quoted}](name=DespairFactor,realm=EUW,application-id=P9Wi6QlB,discussion-id=inMiAhZ0,comment-id=0001,timestamp=2015-09-02T13:42:42.953+0000)\n>\n> Una piccola domanda: attualmente stai lavorando solo a questa fanfiction sul forum oppure hai altri lavori sparsi nel web da consigliarmi? \n> Che dire... mi sono innamorato del tuo modo di scrivere {{item:3151}}\n\nTi ringrazio davvero! Al momento c'è solo un'altra mia fanfic su questo forum, se ti può interessare [ecco la prima parte](http://boards.euw.leagueoflegends.com/it/c/creazioni-della-community-it/BchpQ2lU-fanfiction-vladimir-sona-la-via-dellaltro-pt-1)","replies":[]}]},{"poster":"AvidadivA","date":"2015-09-01T19:26:00.237+0000","up_votes":1,"down_votes":0,"body":"Penultimo episodio di questo racconto, siamo ormai prossimi all'epilogo e qui si spiegano un po' di cose... come al solito attendo pareri, critiche e quant'altro per migliorarmi! ^^","replies":[]}]}