{"poster":"AvidadivA","date":"2015-07-02T18:28:08.076+0000","title":"[FanFiction] LA ROSA NERA - Parte 1: Prologo","subforum":"Creazioni della community","up_votes":7,"down_votes":1,"body":"_Grazie al vostro incoraggiamento e al vostro sostegno, dopo [\"La Via dell&#039;Altro\"](http://boards.euw.leagueoflegends.com/it/c/creazioni-della-community-it/BchpQ2lU-fanfiction-vladimir-sona-la-via-dellaltro-pt-1)  eccomi di nuovo a scrivere fanfic  :-) \n\"La Rosa Nera\" pu&ograve; esserne considerato il seguito (comunque stand-alone, visto che pu&ograve; essere letto indipendentemente dal precedente) , svolgendosi temporalmente alcune settimane dopo gli eventi accaduti nel primo racconto e avendo ancora come protagonista il mio amato Vladimir, ma con altri comprimari tra nemici e alleati e con molta pi&ugrave; azione; la storia, come suggerisce il titolo, &egrave; incentrata sulla setta segreta di Noxus, di cui credo non si sia ancora detto abbastanza e a cui spero di far onore in questi capitoli :) \nNon aggiungo altro, no spoiler... spero che questo inizio sia di vostro gradimento, buona lettura!_ \n\n\n**LA ROSA NERA\nParte 1: Prologo**\n\nUn lampo squarci&ograve; l&rsquo;oscurit&agrave; della notte, mentre il temporale continuava ad imperversare e la pioggia scrosciava impietosa battendo contro le finestre di un&rsquo;elegante villa. Al suo interno, dietro tendaggi di velluto, illuminato dalla luce dei molti candelabri, Vladimir assaporava lentamente il rosso nettare che gli era stato offerto, socchiudendo gli occhi mentre lo beveva con malcelata volutt&agrave;... \n&laquo;Un&rsquo;ottima annata.&raquo; comment&ograve; posando il calice di vino sul tavolo, voltandosi verso la padrona di casa, che annu&igrave; alle sue parole \n&laquo;Solo il meglio, per noi...&raquo; conferm&ograve; Elise, tenendo ancora tra le dita il proprio. &laquo;Sei pronto?&raquo; gli domand&ograve;, scrutandolo. Nulla sembrava essere cambiato nell&rsquo;uomo che ella conosceva, o che credeva di conoscere: l&rsquo;elegante compostezza dei suoi modi garbati e l&rsquo;alta sartoria degli abiti da lui indossati rivelavano il suo nobile lignaggio, l&rsquo;incarnato costantemente pallido e i lunghi capelli argentati conferivano per&ograve; al suo aspetto un candore in netto contrasto con lo sguardo dai riflessi rubino e con il sorriso distaccato con cui egli sembrava osservare tutto come se nulla realmente gli importasse. \nVladimir mosse il capo in un cenno d&rsquo;assenso: \n&laquo;Ne dubiti, forse?&raquo; replic&ograve; con quel suo sorriso affilato. \nElise gli si avvicin&ograve;, elegantissima anche lei, con un lungo abito che fasciava sapientemente le sue forme, esaltandone le curve senza rivelare troppo... quello era un privilegio che concedeva solo a chi meritava le sue attenzioni. \n&laquo;Si dice che tu abbia perso il tuo tocco...&raquo; insinu&ograve;, posando il bicchiere accanto a quello del mago, curvandosi giusto il necessario per concedere una miglior panoramica di s&eacute; all&rsquo;uomo che le era davanti, a cui ovviamente non sfugg&igrave; il dettaglio: Vladimir aveva ormai imparato che ogni movenza di quella donna era studiata, ogni parola veniva da lei soppesata, persino il modo aggraziato con cui la Mutaforma si muoveva, come se i suoi piedi neppure posassero i talloni a terra, la portavano ad ancheggiare in modo appena accennato ma indubbiamente sensuale, facendola apparire nel contempo fragile e delicata. Ma il noxiano sapeva bene quanto sapesse essere spietata, gli erano noti aspetti di lei che molti totalmente ignoravano... Non perse il suo sorriso alla frecciata che ricevette:\n&laquo;Vuoi forse constatarlo di persona?&raquo; alluse sottilmente &laquo;Devi cambiare i tuoi informatori, mia diletta. Sono sempre lo stesso... due mesi non sono certo sufficienti a cambiarmi.&raquo; \nQuello infatti era il tempo trascorso dal loro precedente incontro, prima della partenza di entrambi, Elise verso Ionia e Vladimir, poco dopo, alla volta di Demacia, nel viaggio in cui si era trovato a combattere contro Vayne e nel quale aveva incontrato Sona... \nSona. Si era ritrovato spesso a pensare a lei, nelle settimane trascorse dopo il loro addio, settimane in cui pi&ugrave; volte aveva letto la lettera che la ragazza gli aveva lasciato. Non si erano frequentati che per pochi giorni, ma era stata quell&rsquo;ultima, unica notte insieme ad averli uniti pi&ugrave; di quanto egli avesse mai pensato... Vladimir non era nuovo a storie bruciate e consumate in qualche ora di violenta passione, ma ci&ograve; che aveva condiviso con Sona sembrava qualcosa di diverso. Per questo tornava spesso con la mente a lei, pur evitando di scriverle: nel suo messaggio, lo aveva avvertito del fatto che le sue lettere sarebbero state probabilmente finite sotto occhi indiscreti, per questo le due uniche missive che si erano successivamente scambiati in canali pi&ugrave; ufficiali avevano solo la cordiale formalit&agrave; di due semisconosciuti che si limitano ad una reciproca gentilezza.  Nulla che potesse realmente soddisfarlo, per questo preferiva attendere un incontro che, era certo, sarebbe prima o poi avvenuto. \nIntanto, si era mostrato fin troppo restio a parlare del suo viaggio, finendo con l&rsquo;esacerbare ancora di pi&ugrave; la curiosit&agrave; di Elise che, forse indispettita da quel suo riserbo, ora continuava a provocarlo, guardandolo negli occhi:\n&laquo;Non servono informatori... mi basta il fatto che Vayne sia ancora viva.&raquo; gli fece notare la donna, richiamandolo al presente e alle sue responsabilit&agrave; &laquo;Gente come lei &egrave; solo un ostacolo alle nostre ricerche, alle nostre attivit&agrave;... hai perso un&rsquo;occasione preziosa lasciandola andare.&raquo; \nVladimir replic&ograve; con pacatezza: \n&laquo;Avrei avuto un cadavere in pi&ugrave; alle mie spalle, &egrave; vero, ma avrei ottenuto anche una buona scia di inseguitori... le stesse persone che, invece, sono state occupate a prestarle soccorso.  Ho dato loro solo un assaggio di quello che posso fare... e dei testimoni in vita parlano molto pi&ugrave; di qualche morto. Necromanzia a parte, &egrave; chiaro.&raquo; soggiunse sorridendo, quindi riprese il calice tra le dita di una mano &laquo;Non sono riuscito a mettere le mani sul Tomo degli Antichi, ma ho indicazioni praticamente certe sulla sua ubicazione.&raquo; \nElise continuava a guardarlo negli occhi, abilissima a celare i suoi pensieri dietro la sensualit&agrave; del suo sguardo penetrante: \n&laquo;Spero per te che sia un biglietto da visita abbastanza interessante per loro...&raquo; mormor&ograve; alludendo a qualcuno che anche Vladimir mostr&ograve; di conoscere, visto che egli replic&ograve; senza indugio: \n&laquo;Ho molte altre referenze... l&rsquo;incontro di stasera finir&agrave; con l&rsquo;essere solo una proforma. Sapr&ograve; vendermi bene.&raquo; sollev&ograve; il calice in un accenno di brindisi &laquo;Grazie per l&rsquo;ottimo vino... e per aver organizzato tutto. Sei un&rsquo;ambasciatrice impeccabile...&raquo; \nLa Mutaforma alz&ograve; il calice a sua volta, le sue labbra carnose s&rsquo;incurvarono in un sorriso provocante: \n&laquo;Sono certa che saprai come sdebitarti. Ma quando verr&agrave; il momento... ora andiamo ad attenderli nel salone, voglio che ci trovino gi&agrave; l&igrave; quando arriveranno.&raquo; diede un ultimo sorso al suo vino, quindi riprese, guardando Vladimir &laquo;Sarebbe davvero interessante se ti scegliessero come nuovo petalo della Rosa Nera...&raquo; \n\n[Parte 2](http://boards.euw.leagueoflegends.com/it/c/creazioni-della-community-it/bZVdyZMH-fanfiction-la-rosa-nera-parte-2-semi)","replies":[{"poster":"AvidadivA","date":"2015-07-06T19:37:27.778+0000","up_votes":1,"down_votes":0,"body":":-D \n\nEd ecco il seguito!  [LA ROSA NERA - Parte 2: Semi](http://boards.euw.leagueoflegends.com/it/c/creazioni-della-community-it/bZVdyZMH-fanfiction-la-rosa-nera-parte-2-semi)","replies":[]},{"poster":"ChernobogH","date":"2015-07-02T19:35:24.263+0000","up_votes":1,"down_votes":0,"body":"Ed è tornata! L'unica e sola AvidadivA, col nome palindromo più bello di sempre.","replies":[]},{"poster":"Lord Valotz","date":"2015-07-02T19:23:27.609+0000","up_votes":1,"down_votes":0,"body":"Molto bello. \"Braverrimo!!!\"","replies":[]},{"poster":"AvidadivA","date":"2015-07-02T18:30:58.404+0000","up_votes":1,"down_votes":0,"body":"Ecco il link alla [Piccola Biblioteca Alessandrina](http://boards.euw.leagueoflegends.com/it/c/creazioni-della-community-it/dvvixXez-piccola-biblioteca-alessandrina) !","replies":[]}]}