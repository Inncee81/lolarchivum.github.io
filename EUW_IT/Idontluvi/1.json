{"poster":"Idontluvi","date":"2016-01-13T20:24:20.478+0000","title":"Una proposta per il miglioramento della traduzione dei testi: l'esempio della presentazione di Jhin","subforum":"A Runeterra si parla italiano","up_votes":13,"down_votes":5,"body":"Ciao! Ho appena scoperto questo forum, ed essendo sia un fan di LoL che traduttore professionista mi ritrovo spesso a commentare nella mia mente i testi tradotti dal nostro team di localizzazione.\nPremetto che ritengo la traduzione di questo genere di testi un affare _molto_ complicato, un po&#039; per la fantasia richiesta, un po&#039; perch&eacute; le due lingue presentano strutture diverse, e infine perch&eacute; la community italiana preferisce quasi sempre italianizzare espressioni inglesi (_buildare_, _harassare_, _crittare_) che usare i corrispettivi italiani. Ciononostante, secondo me si potrebbe ancora lavorare parecchio sullo stile e sulla leggibilit&agrave; della resa italiana. Vi faccio un esempio tratto dalla pagina di presentazione di Jhin uscita ieri, che in italiano recita cos&igrave;:\n\n> Gli attacchi critici di Jhin infliggono meno danni del solito e la sua velocit&agrave; d&#039;attacco non scala proporzionalmente alla velocit&agrave; d&#039;attacco. Invece, Jhin ottiene attacco fisico grazie agli oggetti e le rune che gli forniscono velocit&agrave; d&#039;attacco e probabilit&agrave; di colpo critico. I colpi critici inflitti, invece, gli conferiscono movimento in base alla sua velocit&agrave; d&#039;attacco.> \n\nMi sembra una traduzione abbastanza macchinosa e troppo legata all&#039;originale in inglese. Di seguito riporto una mia proposta alternativa di traduzione dello stesso paragrafo:\n\n> I danni inferti dagli attacchi critici di Jhin sono inferiori al normale e la sua velocit&agrave; di attacco non scala proporzionalmente alla relativa statistica. Invece, l&#039;attacco fisico di Jhin aumenta grazie alla velocit&agrave; di attacco e alla probabilit&agrave; di critico provenienti da oggetti e rune, mentre i colpi critici gli garantiscono uno scatto di movimento proporzionato alla sua velocit&agrave; di attacco.\n\nIn questa versione, oltre a cercare di ridurre le ripetizioni (molto fastidiose nella nostra lingua) ho tentato anche di usare una struttura pi&ugrave; &quot;naturale&quot; rispetto alla classica soggetto-verbo-complemento tipica dell&#039;inglese. \n\nInoltre vorrei aggiungere una nota sulla traduzione di &quot;Jhin, the Virtuoso&quot; con &quot;Jhin il virtuoso&quot;. L&#039;uso della parola _virtuoso _&egrave; diversa in inglese rispetto all&#039;italiano. Noi definiamo virtuosa una persona che presenta virt&ugrave; in genere o si distingue per un comportamento esemplare, mentre in inglese il termine viene usato per descrivere qualcuno che eccelle in campo artistico in quanto a talento o gusto. &Egrave; vero che la maggior parte dei dizionari non traduce il termine, ma una resa pi&ugrave; corretta potrebbe essere (mia proposta, assolutamente da confermare): &quot;Jhin, il raffinato esecutore&quot;.\n\nAd ogni modo ci tengo a precisare che il mio intento non &egrave; criticare gratuitamente, ma offrire uno spunto di riflessione costruttiva per rendere pi&ugrave; fruibile i contenuti. Mi farebbe piacere sapere cosa ne pensate!","replies":[{"poster":"BrattishSolid6","date":"2016-01-13T20:49:35.279+0000","up_votes":3,"down_votes":0,"body":"Personalmente trovo più immediata la traduzione originale. Quando si parla di capire le meccaniche di un champ o capire come scala/cosa fa una spell, a me \"non interessa\" se ci sono ripetizioni di termini (velocità d'attacco, colpi critici, attacco, ecc), ciò che mi interessa è capire subito di cosa si sta parlando. Non importa che il testo sia più scorrevole da leggere o grammaticalmente e sintatticamente più corretto, l'importante è che ogni parte sia chiara, quasi fosse indipendente l'una dall'altra. Allo stesso modo preferisco vedere parole o locuzioni più semplici al posto di espressioni \"più ricercate\" o quantomeno meno usuali e colloquiali.\n\n(ES: gli conferiscono movimento **in base alla **sua velocità d'attacco > gli garantiscono uno scatto di movimento (?) **proporzionato alla **sua velocità d'attacco. Premesso che \"scatto\" a me farebbe immediatamente pensare a un dash, cosa quindi sbagliata, ciò che intendevo è reso dalle parole in grassetto).\n\nSono invece d'accordo sul sottotitolo da dare al personaggio. In questo caso non c'è alcun bisogno di usare parole \"semplici\", questo è un mero dettaglio della lore che non influenza in alcun modo il COME del personaggio: ne definisce il CHI, cosa estranea al gameplay. In questo caso quindi \"raffinato esecutore\" > \"virtuoso\"","replies":[{"poster":"Idontluvi","date":"2016-01-13T20:54:31.991+0000","up_votes":4,"down_votes":0,"body":"Non saprei, spesso mi ritrovo a leggere le patch notes in italiano e mi vedo costretto a rileggerne più volte le frasi per capirne il senso. Secondo me usare un linguaggio più semplice non significa pregiudicare i contenuti, anzi! La vera sfida è ottenere il bilanciamento migliore tra i due fattori.\n\nNon avevo pensato all'associazione tra la parola \"scatto\" e il dash... in effetti potrebbe esserci un'ambiguità. Era comunque solo una proposta da analizzare più dal punto di vista metodologico che nei suoi dettagli :)","replies":[{"poster":"BrattishSolid6","date":"2016-01-13T21:03:38.475+0000","up_votes":1,"down_votes":0,"body":"Capisco perfettamente che quello da te proposto era solo un esempio (e probabilmente fatto sul momento). Ti ripeto, io preferisco un linguaggio semplice per quanto riguarda le meccaniche di gioco / le patch notes / le abilità dei champ rispetto a un linguaggio più (passami il termine) artificioso, seppur più corretto. Lo scopo qui non è permettere una lettura scorrevole, è mettere nero su bianco, in modo tecnico, i cambiamenti e le definizioni, affinché sia oggettivamente chiaro. \nNell'esempio che hai fatto tu \"relativa statistica\" non mi dice di che statistica tu stia parlando. Ovviamente ti riferisci alla velocità d'attacco, ma non è COSì CHIARO come dire \"velocità d'attacco\". Capisci che intendo? In questi casi secondo me l'immediatezza supera per importanza la scorrevolezza del testo o la scorretta ripetizione di termini.\n\nSono invece d'accordo, come ho detto, nell'adottare un linguaggio più piacevole per quanto riguarda la lore o le finezze estetiche (il sottotitolo, il nome delle spell, ecc). Cosa che, secondo me, è ovviamente già stata notata: difatti il linguaggio delle lore è diverso da quello delle patch (sia pur perché non vi sia necessità di usare termini tecnici nel raccontare la storia di un personaggio).","replies":[{"poster":"Idontluvi","date":"2016-01-13T21:12:54.246+0000","up_votes":1,"down_votes":0,"body":"Capisco la tua osservazione, soprattutto perché la vedo legata in particolar modo all'esempio che hai fatto di \"relativa statistica\". Non capisco però perché definisci il mio esempio \"più artificioso\". Evitare una ripetizione non è artificioso, semmai il contrario! :)\nMi viene anche da dire che se uno vuole conoscere le statistiche o le meccaniche _esatte_ del campione, allora le andrà a leggere nei tooltip delle sue abilità.\nIl mio esempio si riferisce a testi che hanno uno scopo per così dire \"dimostrativo\" più che informativo. Infatti, lo scopo del testo su Jhin da cui ho tratto il mio esempio non è quello di fornire i dettagli tecnici delle meccaniche del campione, ma quello di introdurre il concetto generale del personaggio. Per questo sottolineavo che testi di questo tipo hanno la finalità principale di essere letti (e letti bene, fino in fondo), mentre per numeri e meccaniche arriveranno le patch notes.","replies":[{"poster":"BrattishSolid6","date":"2016-01-13T21:24:27.086+0000","up_votes":1,"down_votes":0,"body":"Bè, tu prima hai anche citato le patch notes direttamente \n> Non saprei, spesso mi ritrovo a leggere le patch notes in italiano e mi vedo costretto a rileggerne più volte le frasi per capirne il senso.\n\nMagari ho frainteso e capito male io a cosa ti riferivi :c\n\nLo definivo \"più artificioso\" non in quanto sia oggettivamente artificioso, ma in quanto sia superfluo arricchire con pronomi e perifrasi parti tecniche. Sbaglierò io magari, ma continuo a considerare le definizioni delle abilità (seppure mancanti di precisi scaling, ecc) come sezioni \"tecniche\" e informative piuttosto che dimostrative. Nelle parti successive (in cui spiega il comportamento di Jhin in corsia e in teamfight) la lettura è già più scorrevole: ulteriori adattamenti a quella parte per quanto mi riguarda non potrebbero fare che bene, ma andare a modificare la parte relativa alle abilità lo trovo, come ho detto, superfluo.\n\nQuesta è ovviamente solo la MIA opinione, e la mia opinione vale ben poco ^^\nSe la tua è una passione e vuoi comunque proporre alternative fai pure, sicuramente prima o poi qualcosa di meglio (e su cui saremo d'accordo tutti) uscirà. Apprezzo in sostanza il tuo impegno e mi fa solo piacere che ci sia gente che si interessi anche a queste cose, seppur io non condivida QUESTA proposta c:","replies":[{"poster":"Idontluvi","date":"2016-01-14T07:28:26.385+0000","up_votes":1,"down_votes":0,"body":"Beh conta che volevo comunque offrire il punto di vista professionale di chi traduce per mestiere, non semplicemente quello di un fan che lo fa per passione.\nSul mercato una traduzione non è pronta finché, leggendola, non sembra scritta da un madrelingua. Quindi il fatto che di un testo tradotto si riesca a cogliere il senso, non significa che non si possa perfezionare!\nLa Riot è un'azienda estremamente professionale che ci tiene a offrire contenuti di livello elevatissimo. Secondo me sarebbe ora che anche le traduzioni rispecchiassero questo standard e non si accontentassero di un semplice \"basta che si capisca\"! :)","replies":[]}]}]}]}]}]},{"poster":"Giovarco","date":"2016-01-13T22:22:07.918+0000","up_votes":3,"down_votes":0,"body":"Beh, devi sapere che, per quanto si è visto finora, pare che i traduttori siano alquanto riluttanti a snellire le frasi con una \"struttura più italiana\". Se si tratta del kit di un campione, ci può anche stare, però, per esempio, l'ultima storia della Mietitura era tradotta in modo molto macchinoso, appesantendo molto la lettura. L'equilibrio sta sempre nel mezzo secondo me. Quando faccio le mie traduzioni, ad esempio, tendo mantenere la struttura inglese, ma poi la rileggo e la modifico per renderla scorrevole. Forse i traduttori della Riot si seccano a rileggere. Chi lo sa XD\n\n[OT] Visto che sei un traduttore di professione, come diversi altri qui, non sarebbe male se dessi un'occhiata a questo nostro progetto, se sei interessato: http://boards.euw.leagueoflegends.com/it/c/a-runeterra-si-parla-italiano-it/qRV6sYGE-progetto-minienciclopedia","replies":[{"poster":"Idontluvi","date":"2016-01-14T07:37:27.273+0000","up_votes":2,"down_votes":0,"body":"Se mi dici che questa è la tendenza (ma in effetti si nota), è un vero peccato! Come dicevo nei commenti qui sotto, la Riot è un'azienda che ha alti livelli di professionalità e una cosa è certa: i testi italiani non raggiungono quel livello.\n\nHo notato quel thread ieri sera ma ero troppo stanco per leggere il wall of text. xD\nSi tratta di traduzione volontaria di contenuti non tradotti? Sembra interessante :)","replies":[{"poster":"Giovarco","date":"2016-01-14T11:03:33.871+0000","up_votes":3,"down_votes":0,"body":"Proprio così. Tutti volontari, tutti con esperienza (chi più chi meno, ovviamente) e tanta voglia di fare. I contenuti su cui lavorare però è immenso rispetto al nostro numero, ecco perché sono sempre in cerca di nuova gente! :p","replies":[{"poster":"Idontluvi","date":"2016-01-14T11:06:32.275+0000","up_votes":2,"down_votes":0,"body":"Volentieri! Ho due domande in merito:\n\n- dove trovo i contenuti da tradurre?\n- esiste un glossario dei termini tipici del gergo e già consolidati?","replies":[{"poster":"Giovarco","date":"2016-01-14T12:34:38.204+0000","up_votes":1,"down_votes":0,"body":"> [{quoted}](name=Idontluvi,realm=EUW,application-id=PqgdRhzF,discussion-id=74Hn08jB,comment-id=0003000000000000,timestamp=2016-01-14T11:06:32.275+0000)\n>\n> Volentieri! Ho due domande in merito:\n> \n> - dove trovo i contenuti da tradurre?\n\nI contenuti da tradurre li assegno io in base alla difficoltà e all'esperienza del singolo.\n\nQuesto è un momento vivace. Al momento siamo in 3 a lavorare alla parte di Demacia e la parte su Noxus l'ho già tradotta. Adesso, non sarebbe male trattare dei territori frutti delle contese tra Demacia e Noxus, come per esempio Kalamanda ( http://leagueoflegends.wikia.com/wiki/Kalamanda ). Te la senti di tradurla? Considera che un paio di paragrafi li ho già tradotti io nella parte di Noxus.\n\n> - esiste un glossario dei termini tipici del gergo e già consolidati?\n\nTi riferisci per esempio a come abbiamo tradotto i nomi propri? Se è così, no e ci sono diversi motivi.\n\nUn problema che molti mi sottopongono durante una traduzione è la loro impossibilità nel tradurre i nomi propri (non banali, ovviamente). In questo caso, dico loro di lasciare il nome non tradotto perché in ogni caso, prima della pubblicazione, il testo arriverà a me per la revisione e l'impaginazione. Io posso vantare di avare buona inventiva nel tradurre i nomi, anche se non è sempre possibile, quindi il glossario è tutto nella mia testa.\n\nCiò non toglie che andrebbe messo per iscritto un giorno di questi, ma quello non è un problema. Si può fare.","replies":[{"poster":"Idontluvi","date":"2016-01-14T13:22:00.270+0000","up_votes":1,"down_votes":0,"body":"Dato che la discussione sta deviando un po' dall'argomento di origine, hai altre sedi in cui è possibile parlare di questa cosa? Grazie!","replies":[]}]}]}]}]}]},{"poster":"NiraBlade","date":"2016-01-14T08:57:53.362+0000","up_votes":2,"down_votes":0,"body":"Sono al 100% daccordo con te, infatti tutte le info su lol e il game stesso ce li ho completamente in inglese perché, come hai già fatto notare, le traduzioni itaiane sono molto macchinose (senza nulla togliere a certi lavori superbi di doppiaggio di alcuni champ)","replies":[{"poster":"Idontluvi","date":"2016-01-14T09:12:04.733+0000","up_votes":2,"down_votes":0,"body":"Ciao! Mi fa piacere che tu sia d'accordo.\nNaturalmente anche se ho mosso alcune critiche (costruttive), non vuol dire che ritengo che tutto il lavoro fatto sia da buttare, anzi! Molte traduzioni sono stupende, e alcuni giochi di parole (per esempio quelli nelle patch notes) mi hanno fatto scompisciare dal ridere! :D","replies":[{"poster":"NiraBlade","date":"2016-01-14T09:28:18.779+0000","up_votes":3,"down_votes":0,"body":"Anche a me, alcune cose sono fatte molto bene :) sarebbe bello che tutta la traduzione italiana fosse di questo stampo","replies":[]}]}]},{"poster":"LunSeiSleidee","date":"2016-01-13T21:28:35.331+0000","up_votes":3,"down_votes":0,"body":"Ciao, collega. Anche io sono una traduttrice professionista.\nEro venuta qui per criticare come sono solita fare in questo forum, ma non ho molto da dire, hai fatto buone osservazioni e si vede che te ne intendi.\n\nPerò devo dire che le traduzioni, in realtà, sono entrambe corrette. La tua è più piacevole da leggere; la prima è più semplice ed immediata. Come puro gusto di lettura mi piace di più la tua, ma sicuramente non ritengo necessario modificare la traduzione fatta dalla Riot. E' un po' cercare il pelo nell'uovo, si può dire, visto che non si tratta di veri errori nella traduzione. Ma cercare il pelo nell'uovo evidentemente lo fanno tutti i traduttori, me compresa. :P\n\nInvece mi sei scaduto sul finale. \"Raffinato esecutore\"? Negli anni Ottanta forse ci stava, ma oggigiorno una traduzione del genere io la considererei sbagliata. Considera che \"virtuoso\" vuol dire \"di talento\", quindi come sei venuto a cavarne fuori \"raffinato esecutore\"?? Di certo non è una resa più corretta!\nIo lascerei appunto la parola \"virtuoso\", che comunque è un termine di origine italiana.","replies":[{"poster":"Idontluvi","date":"2016-01-14T07:34:38.723+0000","up_votes":2,"down_votes":0,"body":"Ciao collega! È un piacere conoscerti.\nCome saprai, non basta che una traduzione risulti comprensibile o corretta per raggiungere un livello di professionalità. Deve sembrare del tutto naturale. Ho scritto questo post perché la Riot è un'azienda altamente professionale e ritengo che sarebbe bello avere testi italiani all'altezza di quelli originali. È un lavoro difficile, ma non impossibile.\n\nPer quanto riguarda la resa di \"virtuoso\", sto cercando di capire la tua analisi. Non capisco se sei d'accordo o no che la la parola inglese _virtuoso_ possiede solo una piccola fetta di significato rispetto al corrispondente italiano, che ha invece una portata molto più vasta. Ora che è uscito Jhin sul PBE ti confermo ancora di più che l'uso di _virtuoso_ in inglese si riferisce esclusivamente al suo talento nell'eseguire le uccisioni come fossero opere d'arte. In italiano si può dire che \"x è virtuoso del violino\" ma anche che \"Milano è una città virtuosa nella raccolta differenziata\" o che \"mio nonno era una persona virtuosa [come stile di vita]\". Le ultime due accezioni non sono comprese nel significato inglese della parola. \nNon capisco cosa c'entrino gli anni Ottanta xD è una resa sicuramente più distaccata dall'originale, ma non per questo meno corretta, anzi :) Ad ogni modo era una mia proposta fatta su due piedi, ci sarebbe modo di discutere un bel po'!","replies":[{"poster":"LunSeiSleidee","date":"2016-01-14T08:40:38.940+0000","up_votes":1,"down_votes":0,"body":"Bhe, il mio riferimento agli anni Ottanta è perché a quei tempi, nei film, si ricorreva a traduzioni molto libere. Snake diventa Iena, Lord Humungus diventa il capo degli \"Humungus\"... L'opposto di quel che succede ora, dove si esagera dall'altro lato e si lascia tutto quanto in inglese!\n\nNoti anche tu che ci vuole un bel giro di logica per arrivare da \"virtuoso\" a \"raffinato esecutore\". Soprattutto perché una traduzione del genere trasforma il personaggio in un mero assassino, mentre il termine \"virtuoso\" è molto più ampio: come se lui non si ritenesse un assassino ma un artista. Insomma, io personalmente lascerei \"virtuoso\", che comunque è un termine che esiste anche in italiano sebbene sia ormai poco usato.\n\nTi do ragione sul fatto che una traduzione più scorrevole sia anche più piacevole e naturale.","replies":[{"poster":"Idontluvi","date":"2016-01-14T08:50:35.747+0000","up_votes":1,"down_votes":0,"body":"Gli esempi che mi fai tu però riguardano nomi propri, qui non si sta discutendo di nomi propri...\n> Soprattutto perché una traduzione del genere trasforma il personaggio in un mero assassino, mentre il termine \"virtuoso\" è molto più ampio\n\nSe avessi detto soltanto _esecutore_ allora capisco il dubbio, ma ho appunto specificato _raffinato esecutore_ per esplicitare la componente artistica. Mi fa strano che tu, in quanto traduttrice professionista, sia così restia alle traduzioni che si distaccano dall'originale, dato che sono il nostro pane quotidiano!\nSecondo il tuo ragionamento (ovvero: traduciamo con _virtuoso_ perché tanto in italiano è una parola esistente) allora anche _company_ andrebbe tradotto _compagnia_ (invece che azienda, società, ecc...) perché una compagnia può anche essere un'azienda, in alcuni casi (es. compagnia aerea o assicurativa). Il punto è proprio questo: _in alcuni casi_. Ma non in tutti. Ed è di questi ultimi che dobbiamo tenere conto.\nPenso che la differenza fra il buon traduttore e _l'ottimo_ traduttore stia proprio nel cogliere certe raffinatezze senza accontentarsi della soluzione più simile all'originale, solo perché _tutto sommato non è così sbagliato_.","replies":[{"poster":"LunSeiSleidee","date":"2016-01-14T10:13:15.233+0000","up_votes":3,"down_votes":1,"body":"Proprio perchè colgo certe sfumature, non tradurrei MAI \"virtuoso\" con \"raffinato esecutore\".\nCome ho già spiegato, così facendo cambieresti il significato originale. Il termine inglese NON implica che Jhin sia un assassino: sentendo \"virtuoso\", si pensa che sia un artista. Quindi evidentemente lui non si considera un esecutore, ma un creativo. Quindi, si definirebbe un virtuoso, non un esecutore.","replies":[{"poster":"Idontluvi","date":"2016-01-14T10:25:23.098+0000","up_votes":2,"down_votes":1,"body":"> Il termine inglese NON implica che Jhin sia un assassino\n\nIl termine no, ma la lore (e anche il fatto che sia un ADC) sì. \nÈ questo che tento di spiegare: avere un approccio che esuli dal fermarsi solo al significato stretto dei termini, perché così facendo si farebbero solo traduzioni da dizionario, e inevitabilmente dei calchi.\nVorrei far riflettere sul fatto che soffermandosi sul contesto è possibile ottenere traduzioni più profonde e sfaccettate rispetto a quanto si ricava guardando le parole con i paraocchi.\nE comunque ribadisco: in italiano la parola virtuoso significa _anche_ artista, ma non solo. Le accezioni dello stesso termine in inglese e in italiano non sono perfettamente sovrapponibili, il che non rende \"virtuoso\" la traduzione italiana automatica del corrispettivo inglese. Negare questo punto significa negare l'evidenza.\n\nTengo inoltre a sottolineare che non pretendo che \"raffinato esecutore\" sia corretto (l'ho più volte definita solo una proposta), mentre ritengo che \"virtuoso\" sia una traduzione sbagliata, senza se e senza ma.","replies":[{"poster":"LunSeiSleidee","date":"2016-01-14T10:39:16.927+0000","up_votes":2,"down_votes":1,"body":"Mi dispiace, ma un soprannome si traduce secondo quanto il soprannome vuole dire. Non secondo ciò che il soprannome NON dice, ma si può invece cercare andando a leggersi la trama. (o la \"lore\", come la chiami tu........).\n\nIo reputo \"virtuoso\" una traduzione più che corretta. E ribadisco che \"raffinato esecutore\" è una traduzione errata.\n\nA ciascuno il suo.","replies":[{"poster":"Idontluvi","date":"2016-01-14T10:43:28.590+0000","up_votes":2,"down_votes":1,"body":"Quindi quando traduci per i tuoi clienti traduci tutto parola per parola, senza fare ulteriori ricerche di contesto? Ti affidi solo ai dizionari? È questo che ti hanno insegnato ai corsi di traduzione che hai frequentato? Interessante :)\n\nAd ogni modo rispetto la tua opinione, pur non condividendola alla radice.","replies":[{"poster":"LunSeiSleidee","date":"2016-01-14T10:50:36.336+0000","up_votes":2,"down_votes":1,"body":"Mi hanno insegnato che nomi, soprannomi ed affini vanno tradotti mantenendo ciò che essi vogliono dire. Così che un italiano riceva le stesse informazioni che ne riceve l'inglese.\nNon posso aggiungere informazioni extra che il soprannome NON dice.\n\nNon apprezzo molto le tue misere critiche alle mie capacità di traduttrice, ma penso che chiunque legga la discussione capisca bene chi ha ragione, quindi non mi importa. :)\nDel resto, un traduttore che parla della \"lore\" invece che della trama......","replies":[{"poster":"Idontluvi","date":"2016-01-14T10:57:44.237+0000","up_votes":1,"down_votes":0,"body":"Non mi sembra di star facendo misere critiche, quanto piuttosto commenti costruttivi, motivandoli in maniera professionale. Né mi guardo dal fare riferimento alle tua capacità, di cui non sono a conoscenza, bensì alla tua metodologia, che trovo discutibile.\n\nVedo che ti poni con piede di guerra: non è il tipo di discussione che intendo avere. D'altronde hai iniziato il tuo intervento dicendo che \"solitamente vieni su questo forum per criticare\"...\nSe hai altri commenti di ordine professionale, li ascolto volentieri. Altrimenti sei libera di fare le pulci ad altri post, grazie. ;)","replies":[{"poster":"LunSeiSleidee","date":"2016-01-14T11:09:34.686+0000","up_votes":2,"down_votes":1,"body":"Prima di dare la colpa a me, ti invito di controllare il tuo atteggiamento.\nNo, non hai fatto commenti costruttivi, ma velate allusioni sulla mia presunta incapacità di tradurre.\n\nInutile discutere oltre, comunque. Ti ho spiegato con chiarezza le ragioni delle mie scelte. E mi pare ben difficile che si possa criticarle o ritenerle errate: è solo che è brutto ammettere di avere torto, e così sei passato agli attacchi personali.\nIo non ho bisogno di attacchi personali: io passo ai fatti concreti, spiegandoli.","replies":[{"poster":"Idontluvi","date":"2016-01-14T11:12:09.945+0000","up_votes":1,"down_votes":0,"body":"Mi fai cortesemente il copia e incolla dei miei attacchi alla tua persona? Grazie!","replies":[{"poster":"LunSeiSleidee","date":"2016-01-14T11:20:32.935+0000","up_votes":2,"down_votes":1,"body":"\"Quindi quando traduci per i tuoi clienti traduci tutto parola per parola, senza fare ulteriori ricerche di contesto? Ti affidi solo ai dizionari? È questo che ti hanno insegnato ai corsi di traduzione che hai frequentato? Interessante :)\"\n\nQuesta era proprio fastidiosa, preferisco un attacco diretto all'ipocrisia e alle allusioni. (A parte il fatto che i dizionari solitamente non mi occorrono... mica sto traducendo il giapponese.)\n\n\n\"Penso che la differenza fra il buon traduttore e l'ottimo traduttore stia proprio nel cogliere certe raffinatezze senza accontentarsi della soluzione più simile all'originale, solo perché tutto sommato non è così sbagliato.\"\n\nQuesta era meno fastidiosa, ma rimane l'implicito senso: se non sei d'accordo con me, non sei un ottimo traduttore.\n\nPoichè questa discussione ora esula dal tema originale, e cioè le traduzioni, penso sia meglio chiuderla qui. Del resto ho già spiegato quel che c'era da spiegare.","replies":[{"poster":"Il Re Gilgamesh","date":"2016-01-14T13:11:09.813+0000","up_votes":2,"down_votes":0,"body":"Tutto sommato è stata una discussione molto interessante, alla fine avete dato dei punti di vista sulle modalità di traduzione. Mi permetto di dare una mia opinione da profano, prendendo degli esempi da altre traduzioni simili.\n\nSu Harry Potter, i nomi dei professori, di animali, delle case e altro non sono state tradotte letteralmente, ma credo sia stata fatta un'attenta analisi della storia, del carattere dei personaggi, del senso che ogni 'Casa' dava a chi ci apparteneva.\n\nQuesto credo sposti l'ago della bilancia verso 'Idontluvi' anche se io non ho commentato per dare sentenze, anche perchè detto questo, anche secondo me 'Virtuoso' rende già l'idea. \n\nMi piacerebbe sentire anche l'opinione di DanielSan o anche solo un piccolo commento, visto che probabilmente ritiene necessario mantenere i suoi metodi per se. Sicuramente, tra l'altro, avrà delle linee guida e non farà altro che applicarle.\n\nRipeto, infine, che è stato istruttiva e didattica questa vostra discussione, con diversi punti di vista entrambi validi. Peccato per la litigata finale, ma molto educata, magari fosse sempre così =)","replies":[]},{"poster":"LunSeiSleidee","date":"2016-01-14T11:32:31.484+0000","up_votes":2,"down_votes":1,"body":"No, non mi occorrono, a meno che non mi ritrovi a tradurre guide mediche con termini che non ho mai sentito neanche nella lingua italiana... ma è successo una volta sola.\nSolitamente traduco lettere e trattative commerciali per un'azienda che lavora col PVC, e i termini specifici coinvolti li ho ormai imparati da tempo. La pratica val più del vocabolario, alle volte... infatti sono parole che in un qualsiasi vocabolario non troveresti.\n\nMi dispiace che si sia finiti col litigare, ma resta aperto l'invito che ti ho mandato su LoL, casomai volessi farti una partitella ogni tanto.","replies":[]},{"poster":"Il Re Gilgamesh","date":"2016-01-14T18:05:22.526+0000","up_votes":1,"down_votes":0,"body":"Mi riferivo di più a Silente, McGranitt =) e in una delle prime edizioni, Corvonero era stato tradotto come Pecoranera.\nPerò facendomi notare questo hai reso più calzante il mio esempio!\n\nSono d'accordo con te, Virtuoso va bene.\n\nIn ogni caso mi defilo da questo discorso visto che non è per niente il mio campo =)","replies":[]},{"poster":"LunSeiSleidee","date":"2016-01-14T17:38:40.102+0000","up_votes":1,"down_votes":0,"body":"Prenderò qualche personaggio che so usare bene! :P","replies":[]},{"poster":"LunSeiSleidee","date":"2016-01-14T17:37:58.171+0000","up_votes":1,"down_votes":0,"body":"Veramente le linee di traduzione di Harry Potter a me paiono le mie.\nDeath-eaters diventa mangia-morte, Gryffindor diventa Grifondoro, Hufflepuff diventa Tassorosso, eccetera.\nSe alcuni nomi hanno avuto cambiamenti, come Slytherin che diventa Serpeverde, è semplicemente perché in italiano non avrebbero senso (e come lo traduci? \"Stryshante\"?)\n\nMa virtuoso, in italiano, ha perfettamente senso.","replies":[]},{"poster":"Idontluvi","date":"2016-01-14T13:20:15.771+0000","up_votes":1,"down_votes":0,"body":"> Mi piacerebbe sentire anche l'opinione di DanielSan o anche solo un piccolo commento, visto che probabilmente ritiene necessario mantenere i suoi metodi per se. Sicuramente, tra l'altro, avrà delle linee guida e non farà altro che applicarle.\n\nSarebbe davvero interessante se intervenisse, sono molto curioso di conoscere le linee guida applicate, anche perché ho letto da qualche altra parte sul forum che non è laureato in Traduzione, quindi evidentemente il suo lavoro è frutto più che altro della sua esperienza nel settore.\n\nAnche a me dispiace molto che la conversazione si sia \"sporcata\" con una scaramuccia, non ho più l'età per queste cose! :D Come hai notato ho sempre cercato di mantenere i toni sul massimo livello di educazione e professionalità, ma quando sono gli altri a pestare i piedi non posso esimermi dal rispondere.","replies":[]},{"poster":"Idontluvi","date":"2016-01-14T11:40:36.553+0000","up_votes":1,"down_votes":0,"body":"Ora quello che hai detto acquista molto più senso, dal momento che ti occupi quasi sempre dello stesso tipo di testi.\n\nIo invece sono un traduttore freelance, traduco quindi per diverse agenzie di traduzione sparse per l'Italia e il mondo e mi occupo di settori più disparati, dal giuridico (contratti, diritto civile, diritto societario, diritto penale), al tecnico (settore meccanico, elettrico, commerciale, marketing, automotive), fino al turistico e al pubblicitario (quindi testi più creativi).\nQuesto per dire che mi trovo spesso ad avere a che fare con concetti con cui ho poca familiarità, quindi i dizionari e le ricerche sono il mio pane quotidiano.\n\nLa richiesta sul client l'ho già accettata stamani, a presto!","replies":[]},{"poster":"Idontluvi","date":"2016-01-14T11:26:39.424+0000","up_votes":1,"down_votes":0,"body":"Mi dispiace che tu abbia preso sul personale quelle considerazioni, che ovviamente erano tutto fuorché di natura personale. \n\nNel primo caso facevo delle domande relative al tuo metodo di lavoro (domande che peraltro non hanno ricevuto risposta - i dizionari non ti occorrono? invidio molto la tua onniscienza!), chiaramente non insinuazioni sul tuo talento nel mestiere. Nel secondo caso ho fatto un'affermazione generale. Che poi tu te la sia cucita addosso, questo è un altro discorso.\n\nSì, date le evidenti difficoltà di far passare la comunicazione, meglio concludere qui la discussione. Ciao e buon proseguimento!","replies":[]}]}]}]}]}]}]}]}]}]}]}]}]}]},{"poster":"Firenheit","date":"2016-01-13T20:40:13.606+0000","up_votes":2,"down_votes":1,"body":"Condivido a pieno il tuo pensiero :)\nIo userei anche un linguaggio più semplice del tuo, a esempio: \n>mentre i colpi critici gli garantiscono aumento dello *velocità di movimento*\n\nBisogna pur sempre mantenere il gergo, ma anche io penso che i testi in italiano debbano essere meno robotici. \n","replies":[{"poster":"Idontluvi","date":"2016-01-13T20:50:26.245+0000","up_votes":2,"down_votes":1,"body":"Appunto per lo stesso motivo che dici tu, \"uno scatto di movimento\" suonerebbe di gran lunga meglio rispetto a \"un aumento della velocità di movimento\" che oltre a essere molto più lungo fa anche involontariamente rima.\n\nAd ogni modo grazie per il supporto, sarebbe bello anche confrontarsi con qualche membro del team Riot :)","replies":[{"poster":"Firenheit","date":"2016-01-13T20:52:49.155+0000","up_votes":1,"down_votes":1,"body":"Neanche avevo fatto caso alla rima *ouch*","replies":[]}]}]},{"poster":"Yamero Senpai","date":"2016-01-15T13:18:31.387+0000","up_votes":1,"down_votes":0,"body":"http://prntscr.com/9qebpv","replies":[{"poster":"Idontluvi","date":"2016-01-15T14:08:48.809+0000","up_votes":1,"down_votes":0,"body":"Ho spiegato meglio il ragionamento nel thread principale su Jhin.","replies":[]}]}]}