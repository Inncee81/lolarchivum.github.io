{"poster":"SUN Void ","date":"2018-07-20T15:30:50.270+0000","title":"L'ultima delle Rune","subforum":"Creazioni della community","up_votes":4,"down_votes":2,"body":"Eccola finalmente... sembra passata un&#039;eternit&agrave; da quando ho iniziato a raccoglierle tutte e metterle al sicuro nella mia pergamena, dove gli umani non potranno mai pi&ugrave; utilizzarle.\r\nL&#039;ultima delle rune, e anche la pi&ugrave; potente di tutte da quel che vedo.\r\nMeglio iniziare subito il rituale per sigillarla, non si sa mai, potrei essere stato seguito da qualcuno.\r\nLe arcane parole fluiscono dalle mie labbra come le acque impetuose di un torrente, parole di una lingua dimenticata da tempo dagli uomini, parole che hanno il potere di rinchiudere questo male per sempre.\r\nNon mi sembra vero, dopo millenni ho finalmente concluso il mio compito. Ho raccolto tutte le rune del pianeta, in un unico punto, sotto la mia diretta tutela.\r\nIn effetti... questo potere &egrave; inebriante... non esisterebbe limite alcuno ai miei poteri se utilizzassi il potere antico che custodisco... forse non sono le rune a dover essere sigillate, forse sono gli uomini a dover essere distrutti, per poter ricominciare da capo, per riformare il mondo.\r\nChe cosa sto dicendo... non &egrave; possibile... l&#039;avidit&agrave; creata da questo mostruoso potere alla fine sta corrompendo anche me, il mago pi&ugrave; potente e antico, la persona che ha il compito di custodirle.\r\nNon posso correre un rischio simile, rischierei di scatenare una nuova guerra delle rune e di riportare nel mondo quello che ho giurato di eliminare, o anche peggio.\r\nNon mi resta altra scelta, devo utilizzare l&#039;incantesimo di annullamento pi&ugrave; potente di tutti per eliminare il potere di questi artefatti, anche se il suo prezzo &egrave; la mia stessa vita.\r\nHo preso la mia decisione, per il bene di Runeterra e di tutti i popoli che la abitano. L&#039;incantesimo sar&agrave; cos&igrave; potente da cancellare dalla memoria di tutti i mortali anche solo il ricordo di cosa fossero le rune, e anche di chi ero io.\r\nPrima di eseguire il rituale, lascer&ograve; incisa in una pietra tutta la mia storia, la storia di come un semplice studioso &egrave; diventato un arcimago e ha rinchiuso il pi&ugrave; pericoloso potere di questo mondo, sacrificandosi per distruggerlo.\r\nDevono ricordare, per non cadere mai pi&ugrave; nello stesso errore dei loro antenati, perch&eacute; io non sar&ograve; pi&ugrave; qui per proteggerli.","replies":[]}