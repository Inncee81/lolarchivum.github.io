{"poster":"FunnyTrollerKing","date":"2019-01-06T17:55:19.154+0000","title":"IL MALE DIMENTICATO - CAPITOLO 3: LE TERRE ANTICHE TREMANO","subforum":"Creazioni della community","up_votes":2,"down_votes":1,"body":"Ciao a tutti, la storia continua, faccio del mio meglio nonostante il tempo disponibile, spero che continui a piacere come finora.\r\n\r\n\r\nCAPITOLO 3: LE ANTICHE TERRE TREMANO\r\n\r\n\r\nLa fredda aria notturna raggelava ogni respiro attraverso le narici, con dita di ghiaccio affilate e impietose. Gli alberi erano coperti di neve cos&igrave; come il suolo che attutiva ogni passo. Il cielo gremito di stelle brillava guardando al mondo e alle creature della notte i cui versi si udivano fra i boschi.                                                                                                                                                           \r\n\r\nI bagliori del piccolo e modesto villaggio a meno di mezzo miglio erano un buon punto di riferimento nell&rsquo;oscurit&agrave;. Non che Arhi ne avesse bisogno. I suoi occhi vedevano perfettamente anche al buio. \r\nStava vagando per la foresta innevata stretta nel mantello che nascondeva gli abiti pi&ugrave; leggeri e le sue nove code bianche, beandosi del panorama, lieta che l&igrave; ci fossero cos&igrave; poche tentazioni. Odiava lottare contro se stessa. Doveva farlo, ma comunque lo odiava.                                                                                                                                   \r\n\r\nOra per&ograve; era costretta a esporsi di nuovo. Il villaggio che scorgeva era la sua meta. \r\nUna traccia composta da informazioni arduamente ottenute, memorie rubate e voci udite l&rsquo;avevano portata fin l&igrave;, nel freddo nord di Ionia, in quello sperduto villaggio dove si diceva che Ymelo avesse dimorato per qualche tempo. \r\n\r\nIstintivamente Arhi si port&ograve; le mani in tasca e afferr&ograve; le due pietre affilate che combaciavano alla perfezione. Ymelo forse sapeva qualcosa sulle sue origini o magari aveva lasciato qualche traccia scritta. Doveva battere tutte le piste. Rinnov&ograve; la stretta sul mantello, assicurandosi che nessuna delle sue code sporgesse e s&rsquo;incammin&ograve; con passo deciso verso il villaggio.                                                                                                                                                                       \r\n\r\nEra notte fonda e nessuno era sveglio a quell&rsquo;ora, se non le sentinelle improvvisate armate di forconi e falci che sorvegliavano la palizzata di legno alta a stento un metro e mezzo e che era buona giusto per fermare i conigli.                                                                                                                        \r\n\r\n &ldquo;Questi sono solo semplici contadini. La loro unica preoccupazione sono le belve del posto e gli inverni rigidi&rdquo;. \r\n\r\nArhi si mosse sinuosa tra le zone d&rsquo;ombra create dalle lanterne a olio messe a casaccio, sicura di non esser vista, ma si trattava solo di una precauzione in pi&ugrave;. Guerrieri abili ed esperti la vedevano a stento quando decideva di essere veloce.\r\n La gente di quel villaggio era talmente distratta dalla propria vita quotidiana che avrebbe potuto passargli proprio davanti e loro non l&rsquo;avrebbero notata.                                                                                                                                    \r\n\r\nUna volta all&rsquo;interno si mosse mantenendo la furtivit&agrave; finora usata ed esamin&ograve; le case in cerca di qualche segno particolare che indicasse la presenza di un artigiano, ma senza successo. Ogni casa pareva ordinaria.\r\nLa fucina cattur&ograve; brevemente la sua attenzione, ma quando constat&ograve; che era quella di un umile fabbro pass&ograve; oltre con delusione.                                                                                   \r\n\r\n&ldquo;Perch&eacute; mai un uomo che ha fabbricato oggetti cos&igrave; belli si nasconderebbe in un posto cos&igrave; sperduto?&rdquo;. \r\n\r\nSe c&rsquo;era una cosa che aveva imparato sugli umani era che nella maggior parte dei casi non esitavano a mettersi in mostra quando potevano vantare un talento o un merito particolare, ma forse quell&rsquo;uomo amava la tranquillit&agrave; o stava scappando.                                                                           \r\n\r\nProsegu&igrave; lungo le vie desolate del villaggio finch&eacute; non ud&igrave; delle urla smorzate. \r\nSi avvi&ograve; incuriosita in quella direzione. \r\n\r\nDopo qualche minuto arriv&ograve; di fronte a quella che doveva essere una locanda. \r\nProprio davanti all&rsquo;ingresso tre uomini stavano molestando quella che Arhi intu&igrave; fosse la proprietaria, dato che vestiva un grembiule consunto e colorato da un caotico mosaico di macchie di varie forme e dimensioni.                                                                                                                                        \r\nUn uomo teneva la donna bloccata da dietro, mentre un altro le stava di fronte e il terzo era in disparte a bere da una bottiglia e ridere.                                                                                                            \r\nArhi osserv&ograve; la scena giusto qualche secondo prima di decidere di intervenire. \r\nPreferiva evitare di esporsi in quel modo, specie con gente di quel tipo, estremamente superstiziosa. Una volta in un villaggio simile avevano tentato di tagliarle tutte le code credendo che avrebbero portato fortuna e reso i raccolti prosperi.                                                                                                                                            \r\n\r\nSi avvicin&ograve; con passo felpato cos&igrave; che gli uomini la notassero solo quando avrebbe parlato.                          \r\n&ndash;Sono abbastanza certa che non gradisca la vostra compagnia-. \r\n\r\nGli uomini sobbalzarono e furono presi dalla preoccupazione giusto per un istante. Una volta vista in faccia sorrisero.   \r\n\r\n&ndash;Ehi tesoruccio vuoi unirti alla festa?-. Chiese l&rsquo;uomo con la bottiglia. Si reggeva a stento in piedi. Anche gli altri erano ubriachi, pur se decisamente meno. \r\nLa donna tent&ograve; di divincolarsi senza per&ograve; riuscire a sfuggire alla morsa del suo molestatore.                                                                                              \r\n\r\nL&rsquo;uomo che stava di fronte alla donna si gir&ograve; per guardarla meglio. \r\n&ndash;Perch&eacute; non ti togli il mantello e ci mostri cosa hai da offrire?-.                                                                                                                               \r\n\r\nArhi aveva capito in un istante che ragionare con quegli individui era superfluo, quindi si sarebbe sbarazzata di loro a modo suo. \r\n&ndash;Volete vedere cosa ho da offrire? Volentieri-.\r\n\r\nS&rsquo;insinu&ograve; rapida nella mente dell&rsquo;uomo resa torbida dall&rsquo;alcol come l&rsquo;acqua di palude. Vag&ograve; fra i suoi frivoli pensieri amorosi e quelli del lavoro di tutti i giorni nei campi o nella cura del bestiame. Sorrise fra se. Era solo uno sciocco che aveva bevuto troppo e l&rsquo;indomani probabilmente avrebbe rimpianto quella notte. \r\n&ldquo;Dormi&rdquo; Sussurr&ograve; alla gi&agrave; pi&ugrave; che inerme mente del contadino e quello croll&ograve; come un sacco di patate.                                                                                                                                                       \r\nGli altri due si allarmarono, ma lei fece lo stesso con loro prima che potessero prendere qualsiasi iniziativa. \r\nLa bottiglia del terzo tipo and&ograve; in frantumi quando fu il suo turno di andare gi&ugrave;.                                                                                                                                                   \r\n\r\nArhi riusc&igrave; con sua stessa meraviglia a reggere alla tentazione di consumare anche solo un briciolo della loro essenza. Forse non suscitavano il suo appetito o forse era migliorata pi&ugrave; di quanto avesse immaginato.                                                                                                                                            \r\n\r\nLa donna fiss&ograve; prima gli uomini e poi lei, indecisa fra la gratitudine e il timore. \r\n&ndash;Cosa gli hai fatto?-.                                                                                                                                                          \r\n\r\n&ndash;Stanno solo dormendo. Domani sar&agrave; un altro giorno per loro-.                                                                      \r\n\r\nLei la fiss&ograve; con titubanza. &ndash;Be&hellip;suppongo che un grazie sia d&rsquo;obbligo. Se posso fare qualcosa per sdebitarmi&hellip;Voi siete ovviamente una forestiera. Vi serve un alloggio?-.                                                          \r\n\r\nSi avvicin&ograve; di qualche passo scavalcando il corpo del primo uomo messo al tappeto che russava sonoramente. \r\n&ndash;In verit&agrave; mi chiedevo se il nome Ymelo vi diceva qualcosa. So che ha vissuto qui-.                                                                                                                                                    \r\n\r\nLa donna parve fare uno sforzo per ricordare. \r\n&ndash;Ymelo? Ymelo... Ho gi&agrave; udito questo nome, anni fa-.                                                                                                                                                                     \r\n\r\nArhi fu pervasa dall&rsquo;eccitazione. Finalmente aveva fatto progressi. \r\n&ndash;Dimmi ci&ograve; che sai, ti prego-.                                                                                                                                                        \r\n\r\nLa locandiera si mostr&ograve; imbarazzata.\r\n&ndash;Non so molto a dire il vero. C&rsquo;era un uomo con quel nome che viveva qui, ma &egrave; stato tempo fa. Non sappiamo nemmeno che fine abbia fatto&hellip;dopo l&rsquo;incendio-.                                                                                                                                                                 \r\n\r\nIl cuore di Arhi fu stretto nella morsa del panico. \r\n&ndash;Incendio? Vuoi dire che &egrave;&hellip;morto?-.                       \r\n\r\n&ndash;No! O meglio...non lo so. Una notte di tanti anni fa mezzo villaggio venne svegliato quando qualcuno grid&ograve; al fuoco. \r\nLa casa di un uomo che viveva da solo e che si chiamava Ymelo bruci&ograve; completamente prima che riuscissimo a domare le fiamme, ma nessun corpo fu mai ritrovato dal che noi non siamo certi che egli sia perito in quell&rsquo;incendio-.                                                                             \r\n\r\nTutta la storia era strana per Arhi.\r\n&ndash;L&rsquo;incendio era stato appiccato?-.                                                                           \r\n\r\nLa donna scosse la testa. \r\n&ndash;Non l&rsquo;abbiamo mai saputo e nessuno aveva mai avuto dissapori con lui, non in questo villaggio almeno. Forse &egrave; stato egli stesso a bruciare la casa e andarsene, anche se non saprei il perch&eacute; di un gesto tanto estremo-.                                                                                                                                   \r\n\r\nArhi decise di correre un rischio ed estrasse le pietre gemelle. &ndash;Hai mai visto queste o qualcosa di simile? Ymelo per caso hai mai intagliato delle pietre qui?-.                                                                 \r\n\r\nL&rsquo;interpellata rimir&ograve; le pietre con uno scintillio negli occhi. \r\n&ndash;Sono&hellip;davvero molto belle, ma no. Mi ricorderei se avessi visto pietre cos&igrave; in passato e sinceramente non so cosa facesse Ymelo nella sua casa. Non ha mai condiviso o venduto alcun tipo di lavoro d&rsquo;artigianato-.                                      \r\n\r\nRimase sconfortata. Per un istante si era illusa di aver trovato il posto giusto, invece era a un altro punto morto. Forse quello non era l&rsquo;Ymelo che cercava o forse l&rsquo;uomo stava deliberatamente cercando di far perdere le sue tracce per qualche ragione.                                                                           \r\n\r\nRingrazi&ograve; la donna e lasci&ograve; il villaggio con la stessa semplicit&agrave; con cui vi era entrata. \r\n\r\nTornata nella foresta coperta di neve si abbandon&ograve; ai rumori della vita notturna e al lieve sibilo del gelido vento che iniziava a soffiare da nord-ovest. \r\n\r\nL&rsquo;arazzo di stelle nel cielo era pi&ugrave; brillante che mai, quasi volesse confortarla per l&rsquo;ennesima delusione subita. \r\n\r\nAncora una volta si ritrov&ograve; a chiedersi se mai avrebbe scoperto di pi&ugrave; su di se e sulle proprie origini, sul perch&eacute; fosse stata abbandonata in fasce. Tante domande senza risposta che spesso la tenevano sveglia la notte. Estrasse nuovamente le pietre. Era una cosa che faceva cos&igrave; spesso, che oramai era divenuto un gesto quasi automatico. Se le fissava a lungo era certa di potercisi perdere.\r\n\r\nImprovvisamente, come un nemico che colpisce a tradimento, una fitta le strinse il petto facendola respirare affannosamente. Un&rsquo;onda di potere si era manifestata all&rsquo;improvviso attraversando ogni cosa. \r\nGli alberi oscillarono in assenza di vento. L&#039;aria e la terra vibrarono. Un gruppo di volatili notturni si alz&ograve; in volo stridendo. Le stelle nel cielo parvero sfarfallare per alcuni momenti. \r\n\r\nCerc&ograve; di rintracciare l&rsquo;eco di quella forza. Era molto lontano da lei, pi&ugrave; a sud, eppure lo percepiva perfettamente. Si stava diffondendo ovunque sconvolgendo ogni cosa e non accennava a dissiparsi. \r\nStava sortendo sull&#039;intera Ionia l&#039;effetto di una pietra gettata con violenza in uno stagno. \r\n\r\nEra un potere grande, inarrestabile e&hellip;perverso. Non riusc&igrave; a trovare un aggettivo pi&ugrave; adatto. Quel potere cos&igrave; grande da raggiungerla attraverso la vastit&agrave; delle Terre Antiche era subdolo e astuto come lei. Ingannava con una luce viva e pulsante, ma solo per attirare delle prede a se.                                                                                                                                                        \r\n\r\n&ldquo;Questa cosa &egrave; arrivata qui da sola o &egrave; stata portata da qualcuno? Non ha importanza. Devo indagare&rdquo;.                                                                                                                                                   \r\n\r\nForse era un indizio sul suo passato, forse era solo qualcosa da cui avrebbe dovuto tenersi alla larga. Non aveva modo di saperlo, ma i rischi andavano corsi e lei non aveva paura. Vivere nell&#039;ignoranza, senza avere risposta le metteva paura e l&#039;atterriva. Nessun rischio era troppo grande quando le risposte che cercava erano in gioco.\r\n\r\nSeguendo la pi&ugrave; che nitida traccia lasciata da quel potere che stava pervadendo Ionia, Arhi si diresse nuovamente verso sud, ignara di cosa l&rsquo;aspettasse.                          \r\n\r\n********************\r\n\r\nL&rsquo;aroma dell&rsquo;incenso permeava l&rsquo;aria. Non un singolo alito di vento osava soffiare. \r\nUna lanterna appesa a un ciliegio in fioritura portava luce in quella notte quieta.\r\nS&#039;intravedevano il retro di una grande dimora con un giardino curato con dedizione circondati da delle modeste, ma ben decorate mura.                          \r\n\r\nUna donna con eleganti vesti coperte da una leggiadra armatura danzava sinuosamente secondo l&rsquo;antica arte che le era stata tramandata.\r\nIl suo pubblico erano una fila di tombe. La sua famiglia.\r\n\r\nAveva finito il lavoro dei noxiani tanto tempo fa, piantando di persona le lapidi coi nomi incisi, decorandoli con fiori e portando regolarmente offerte di cibo e incenso. \r\nE poi danzava. \r\nTornava sempre per danzare anche per loro.\r\n\r\nSperava che cos&igrave; li avrebbe resi meno tristi per tutto ci&ograve; che era stata costretta a fare.                                                                                               \r\n\r\nGuard&ograve; a una lapide in particolare, quella della sua amata nonna che le aveva insegnato tutto. Una sola lacrima scese lungo il suo viso e danz&ograve; con pi&ugrave; impegno, con pi&ugrave; passione, impremendo tanto la forza quanto l&rsquo;eleganza e la grazia a ogni movimento. \r\n\r\nLo stemma della famiglia Xan, la sua famiglia, levitava alle sue spalle, completo e lindo, seppur segnato dalle innumerevoli battaglie e il sangue versato.                                                                                                   \r\n\r\nIrelia scacci&ograve; i pensieri negativi che l&rsquo;assillavano ogni volta che ci pensava. Doveva concentrarsi sulla danza e basta. Ricerc&ograve; l&rsquo;armonia dei sensi. Per danzare al meglio doveva essere in equilibrio con il cuore, lo spirito e il mente. Non poteva fare brutte figure con la sua famiglia.                                                                                                                                                           \r\n\r\nSeguit&ograve; a muoversi sinuosa lasciandosi cullare dall&rsquo;aroma dell&rsquo;incenso e dai ricordi dei tempi pi&ugrave; felici quando giocava con i suoi fratelli e sua nonna le insegnava la danza. \r\nS&igrave;, era bello abbandonarsi al passato di tanto in tanto. Pi&ugrave; avanzava nel presente e pi&ugrave; esso si faceva luminoso e piacevole. \r\nUn&rsquo;oasi in cui rifugiarsi per trovare conforto.                                                                                                                                             \r\n\r\nMentre danzava un&rsquo;onda di potere la travolse all&rsquo;improvviso. Il suo io fu pervaso da un aura selvaggia e spietata che ruppe l&rsquo;armonia in lei. I ricordi pi&ugrave; orribili soffocarono quelli piacevoli. \r\nRivide le tombe anonime in cui la sua famiglia era stata sepolta. \r\nRivide i loro assassini dissacrare la loro dimora dormendo nei loro letti, mangiando alla loro tavola. \r\nRivide se stessa nel fango che guardava impotenete lo stemma della sua casata venire fatto a pezzi per mero sfregio da quell&rsquo;odioso ammiraglio. \r\n\r\nIl suo cuore inizi&ograve; a battere con forza e sent&igrave; rabbia, odio e dolore mischiarsi come non accadeva da tanto tempo. \r\n\r\nPerse l&rsquo;equilibrio anche fisicamente e cadde per terra. Lo stemma la segu&igrave; riempiendo l&rsquo;aria con il nidito suono del metallo che urtava il terreno. Si ritrov&ograve; a muovere gli occhi freneticamente a destra e sinistra respirando con affanno, cercando di capire cosa fosse successo e cosa l&rsquo;avesse colpita. La rabbia non voleva scemare in lei. \r\nDesider&ograve; la battaglia. Desider&ograve; ancora una volta la distruzione di coloro che l&#039;avevano fatta soffrire. Desider&ograve; nuovamente la vendetta.                                                                                                   \r\n\r\nSi rimise in piedi scuotendo la testa, lottando per ritrovare l&rsquo;armonia e il controllo, ricacciando al proprio posto tutto ci&ograve; che la tormentava. Riprese il controllo sullo stemma degli Xan e lo divise nuovamente nella serie di fidate e letali lame con cui aveva combattuto per liberare Ionia e con cui ancora combatteva per difenderla. \r\n\r\nLa forza che l&rsquo;aveva travolta era svanita, ma aveva lasciato un ricordo indelebile su di lei.                                                                                           \r\n\r\nLasci&ograve; il luogo di sepoltura della sua famiglia e s&rsquo;incammin&ograve; sulla strada per Navori. \r\nDoveva capire cos&rsquo;era successo. \r\n\r\nSi era tratto di un attacco mirato a lei? Oppure quella cosa aveva colpito tutto e tutti indiscriminatamente?                                                                                                 \r\n\r\nStava giungendo l&rsquo;alba e la citt&agrave; si sarebbe destata per quando l&#039;avrebbe raggiunta.                     \r\n\r\nUn&rsquo;ora dopo circa raggiunse Navori e la trov&ograve; pacifica e tranquilla come lo era da tempo.\r\nNessuno sembrava allarmato per qualcosa o pareva aver subito quello che le era capitato.                   \r\n\r\nDa diverse settimane ormai la Fratellanza si era fatta quieta. Non vi erano stati pi&ugrave; tentativi di ucciderla n&eacute; di conquistare la citt&agrave; o altri villaggi alleati.\r\nI guerrieri avevano conosciuto il pi&ugrave; lungo periodo di riposo dall&rsquo;epoca della liberazione.                                                                     \r\n\r\nPer quanto tutti, inclusa lei, gioissero per quella improvvisa &ldquo;pace&rdquo;, non pot&eacute; non porvare inquietudine. \r\n\r\nAveva desiderato tanto la pace, ma essa era giunta cos&igrave; rapida e inaspettata e solo perch&eacute; la Fratellanza si era fatta indietro senza una ragione apparente.                                                                                                         \r\n\r\nAveva atteso un attacco imponente e improvviso o un qualche sabotaggio ai suoi danni per oltre dieci giorni, ma nulla. \r\nSi era ritrovata a disprezzarsi per quel modo di pensare paranoico, ma una delle verit&agrave; che aveva compreso dopo aver scacciato Noxus era che le cose di quel tipo non accadevano mai per caso e non erano destinate a durare.                                                                                                            \r\n\r\nAvanz&ograve; per le strade e chiese a persone a caso se avessero percepito qualcosa di strano o se si fossero sentiti male, ma nessuno le diede risposta positiva.                                                                    \r\n\r\nConfusa e spaesata, si ferm&ograve; in un vicolo dove nessuno poteva vedere quanto fosse turbata.\r\nLa vita di quel giorno stava iniziando. I contadini si recavano verso i campi, i commercianti e la gente comune al mercato, gli artigiani alle loro botteghe. \r\nNiente di anomalo per nessuno.                                                                                                                \r\n\r\nSi fiss&ograve; le mani incerta. \r\nPossibile che lei sola l&rsquo;avesse percepito? Era davvero un attacco mirato a lei? Se era cos&igrave; perch&eacute; non aveva fatto altro che sconvolgerla e risvegliare i venchi rancori del passato? Non aveva subito ferite di sorta e non si sentiva debole.                         \r\n\r\nPi&ugrave; confusa che mai riprese a camminare diretta laddove la maggior parte dei guerrieri, inclusi quelli giunti dai villaggi pi&ugrave; lontani, alloggiava. Si trattava di un grande edificio a tre piani con tante stanze, parzialmente riadattato a quell&rsquo;uso con una serie di lavori un po&rsquo; rozzi, ma ben fatti. \r\nAnche i colori con cui le pareti esterne e interne erano svariati e incostanti, dando vita un mosaico raffazzonato che alcuni dicevano fosse un pugno in un occhio, ma per lei un posto creato con dedizione e amore era sempre bello.                                                                                                                                                                                           \r\n\r\nI guerrieri la salutarono con rispetto ogniqualvolta che la vedevano, smettendo immediatamente di svolgere le proprie attivit&agrave;.                                                                                                  \r\n\r\nNemmeno fra loro not&ograve; qualcuno in ansia, se non per la sua presenza. \r\n\r\nUno dei pochi veterani rimasti dai tempi della lotta per la liberazione, Yo&rsquo;hi, le mise una mano sulla spalla. \r\n\r\n&ndash;Venerabile Irelia&hellip;siete tesa. Cos&rsquo;&egrave; successo?-.                                                          \r\n\r\nPersino fra i veterani era l&rsquo;unico che usava tanta confidenza da toccarla. Era un amico, una persona di cui si fidava. \r\n\r\nDecise che poteva parlarne con lui.                                                                     \r\n&ndash;Dobbiamo parlare. Seguimi-. \r\n\r\nLo condusse in una stanza dove potevano parlare con un minimo di riservatezza. \r\n\r\nYo&rsquo;hi vantava numerose cicatrici su braccia e volto oltre ai segni dei suoi cinquant&rsquo;anni. \r\nI capelli e la barba brizzolati tendevano sempre pi&ugrave; al bianco di anno in anno. Le rughe sul suo viso divenivano pi&ugrave; profonde con l&#039;avanzare del tempo.                                              \r\n\r\n&ndash;Dimmi Irelia, cosa accade? &Egrave; passato tanto tempo dall&rsquo;ultima volta che ti ho visto cos&igrave; tesa-. \r\n\r\nLe dava del tu solo quando erano soli. Temeva sempre che le reclute divenissero impudenti nei suoi confronti.                                                                                                                                                               \r\n\r\nLei esit&ograve; un istante. \r\n&ndash;Sono stata attaccata. Non nel corpo, ma nello spirito. Un qualcosa ha pervaso le Terre Antiche, ma io sembro la sola ad averlo percepito. \r\nNon capisco se fosse per me o se si tratta di qualcosa di pi&ugrave; ampio-.                                                                                                      \r\n\r\nYo&rsquo;hi estern&ograve; immediatamente le sue preoccupazioni.\r\n&ndash;Stai bene? Sei ferita?-.                            \r\n\r\nAlz&ograve; una mano per tranquillizzarlo. &ndash;Come ho detto, non nel corpo. Ha rotto la mia armonia interiore. \r\nOra mi sono ripresa, per&ograve; &egrave; stato...spiacevole-. \r\nSi sforz&ograve; di non ripensare a come si era sentita in quei brevi attimi in cui era stata travolta.                                                                                       \r\n\r\nL&rsquo;uomo annu&igrave; e rimase in un silenzio meditabondo per alcuni istanti, poi s&rsquo;illumin&ograve;. \r\n&ndash;Ci sono altri oltre a te che potrebbero aver percepito questa cosa e magari saperne di pi&ugrave;-.                               \r\n\r\nIntu&igrave; di chi parlasse. &ndash;Ti riferisci ai monaci? &Egrave; plausibile-.                                                                         \r\n\r\n&ndash;Non monaci qualunque-. Ribatte Yo&rsquo;hi. \r\n&ndash;Anche loro probabilmente brancolano nel buio, ma non l&rsquo;incarnazione di Karma. Lei potrebbe conoscere l&rsquo;origine di questa cosa che ti ha colpito-.                                                                                                                                                         \r\n\r\nL&rsquo;idea non era male. Se lei aveva percepito quell&rsquo;onda di energia negativa e dissonante, allora valeva anche per Karma.                                                                                                                     \r\nSorrise al pensiero di rivederla. Era da tanto che non s&rsquo;incontravano. Durante la guerra per la liberazione erano diventate dapprima alleate e poi amiche combattendo fianco a fianco contro Noxus. \r\n\r\nAvevano scoperto di avere molto in comune e condividevano gli stessi ideali di pace e giustizia ed entrambe credevano che a volte certe cose richiedessero un alto prezzo per essere ottenute.                                         \r\n\r\nS&igrave;. Karma era saggia, non solo per via dello spirito che incarnava, anche la giovane e irruente Dhara era una persona eccezionale.\r\n\r\nKarma non sceglieva mai a caso le sue reincarnazioni.                                \r\n\r\n&ndash;Hai ragione. Devo partire per l&rsquo;Altare Perenne. Se siamo in pericolo. Se c&rsquo;&egrave; una qualche minaccia imminente di cui siamo all&rsquo;oscuro...Io devo sapere-. \r\nSi apprest&ograve; a raggiungere la porta, ma si blocc&ograve;. \r\n&ndash;Per&ograve;...-.  Un pensiero la raggiunse all&#039;improvviso.\r\n&ndash;Ho paura ad andarmene cos&igrave;. Che succede se la Fratellanza dovesse tornare mentre sono via?-.                                                                          \r\n\r\nYo&rsquo;hi le sorrise incoraggiante. &ndash;Sta tranquilla. Sappiamo badare a noi stessi. Possiamo sopravvivere per un po&rsquo; senza di te. \r\nTerr&ograve; in riga questi ragazzini finch&eacute; non torni-.                        \r\n\r\nRicambi&ograve; il sorriso.\r\nS&igrave;, poteva sempre contare su Yo&rsquo;hi.                                                                              \r\n\r\n&ndash;Grazie, amico mio. Far&ograve; il pi&ugrave; presto possibile-.                                                                                            \r\n\r\n&ndash;Preoccupati solo di trovare le risposte, ma fa attenzione-.\r\n                                                                       \r\nGli strinse una mano. &ndash;Ti affido Navori. Abbine cura finch&eacute; non ritorno-.                                                    \r\n\r\nLui annu&igrave;. \r\n&ndash;Non temere. Che lo Spirito ti guidi-.     \r\n\r\n\r\n***\r\nFINE CAPITOLO\r\n\r\n\r\nGrazie a tutti per la lettura.","replies":[]}