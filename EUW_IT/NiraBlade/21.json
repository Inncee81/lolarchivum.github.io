{"poster":"NiraBlade","date":"2017-06-01T11:11:12.253+0000","title":"Scrivete la vostra Storia!","subforum":"Off-topic","up_votes":6,"down_votes":0,"body":"[BODY IS EMPTY]","replies":[{"poster":"HaIIeIujah","date":"2017-06-08T15:12:18.988+0000","up_votes":2,"down_votes":0,"body":"**Le tre grida della principessa**\n\nVi era una volta un regno sulla riva di un grande fiume, benedetto dalla pace e dalla prosperità. Qui viveva una splendida principessa, talmente aggraziata e bella da brillare sopra ogni altro tesoro del regno. Ogni giorno, cento e cento ammiratori giungevano dagli angoli del mondo per corteggiarla, portando con sé abbastanza tesori da riempire il grande salone fino al soffitto. \n\nLa principessa osservava questa processione senza battere ciglio. Anni ed anni di venerazione e lussi la avevano resa insensibile a tale spettacolo, lasciando soltanto un'ego spropositato ed una noia insaziabile. Per combattere la sua apatia prese a sottoporre i suoi spasimanti a prove sempre più bizzarre e crudeli, illudendoli di poter conquistare il suo cuore mettendo a rischio le proprie vite. Ma per quanto il suo intrattenimento diventasse ogni giorno più pericoloso, nessuno osava contraddire la gioia del reame.\n\nUn giorno giunse alla corte uno strano uomo. Non ricoperto da preziose pellicce o gioielli, ma con una giacca malcucita troppo larga per lui; capelli sporchi e bagnati, come se fosse appena emerso da un bagno in una palude, e denti affilati ricurvi in un sorriso. Né le guardie né il re avrebbero accettato un simile visitatore, ma egli portò in dono uno zaffiro stellato grande come un pugno; convinti se non dal suo valore dalla sua ricchezza. \n\nFu così che lo straniero venne accompagnato alla presenza della principessa. Dall'alto del suo trono, la donna scoppiò a ridere: chi era questo folle malvestito, che pensava di riuscire dove uomini può valorosi e affascinanti di lui avevano fallito? Con disprezzo, chiese il suo nome.\n\n\"Oggi, puoi chiamarmi straniero, ma domani mi chiamerai marito.\" rispose, con sicumera. \n\nL'arroganza dello straniero risvegliò la curiosità della principessa. \"E come pensi di guadagnarti la mia mano, principe di pezza, vagabondo di palude? Non sei né   il più affascinante né il più ricco dei miei pretendenti.\"\n\n\"No, ma sono di gran lunga il più interessante. Seguimi, o principessa, e scaccerò la tua noia come nessuno ha mai potuto fare.\"\n\nFinalmente, pensò la donna. Scese dal trono e scacciò le sue guardie, rimanendo da sola con lo straniero. \"La tua confidenza mi incuriosisce, puzzone, ma il tuo odore mi offende. Se alla fine di questa giornata ti avrò trovato noioso e blando, prenderò la tua testa ben lavata come trofeo.\" minacciò, incrociando le braccia.\n\n\"Valida scommessa, vostra grazia. Che mi si permetta di rispondere, allora.\"\n\nL'uomo sollevò tre dita, sorridendo. \"Se prima che scenda il sole lancerete tre grida: una di onesta sorpresa, una di pura gioia ed una di incontaminata paura; io vi considererò intrattenuta, ed avrò la vostra mano in cambio.\"\n\nLa principessa ricambiò il sorriso, accettando la sfida. \"E sia, fetente di fiume. La mia mano, in cambio di un sollievo da questa monotonia.\"\n\nLo straniero estese la mano, e con disgusto la principessa la afferrò. In un'istante sentì il fiato abbandonarla, come se fosse sul punto di affogare. Chiuse gli occhi lacrimando, e quando li riaprì...\n\nVide davanti a sé un cielo senza nuvole, dominato da un vento impietoso che le scompigliò i capelli e il vestito. D'istinto si strinse alla mano dello straniero, dimentica delle sue remore. Sotto di lei vide l'immenso versante di una montagna che per miglia e miglia discendeva nel vuoto, bianco per la neve appena caduta.\n\nSorpresa, lanciò un grido.\n\n\"Targon svetta orgoglioso, e tutto accoglie in una grande scalata.\" spiegò lo straniero. \"Limpidi ruscelli scendono dalla montagna, nati dalla neve sciolta e dai desideri degli uomini.\"\n\n\"Un mago!\" commentò la principessa eccitata, applaudendo. \"Mai prima d'ora un fattucchiere così potente era giunto alla mia corte!\"\n\n\"Una buona organizzazione è spesso scambiata per magia. Non sono che un'uomo dai buoni contatti, che conosce a fondo le sue scorciatoie.\"\n\nLe estese di nuovo la mano. \"Vieni, principessa vanitosa. C'è molto di più nel mondo da vedere che il picco di una montagna, per quanto impressionante.\"\n\nLei afferrò la mano, e di nuovo vorticarono senza fiato.\n\nQuando fece un passo il pavimento di pietra dorata risuonò con un trillo. Erano in una grande sala da balla, piena di preziosi dipinti  e vetrate colorate e trofei di animali misteriosi, che la principessa non aveva mai visto. Nonostante l'opulenza del luogo, un barlume di delusione afferrò il cuore della ragazza.\n\n\"Come, straniero? Pensi di potermi impressionare con sale lussuose? Per un attimo mi ero illusa che tu fossi ben diverso dai miei soliti pretendenti.\"\n\n\"Pazienza, principessa. Accompagnami sulla balconata, dove ho uno spettacolo certamente degno della mia signora.\"\n\nLo straniero fece strada e la principessa seguì. Oltre la balconata vide una strana immagine: un gigantesco disco si stagliava all'orizzonte, fatto di oro puro e pulsante di una magnifica luce azzurra, sospeso sopra una piramide altrettanto grande.\n\nCon un boato, il disco prese a crollare, crollando al suolo con la forza ed il frastuono di mille valanghe. Solo allora lo straniero aprì bocca, commentando con soddisfazione il titanico evento:\n\n\"Ammira, mia futura sposa, la caduta della Grande Shurima: dove la Madre delle Acque portava vita e miracoli nel deserto, ed il Disco del Sole illuminava il più grande impero della storia. Questo ti offro, principessa. Ogni mistero e meraviglia nel tempo e nello spazio, a portata di mano.\"\n\nDavanti all'immensità di quell'affermazione la donna rimase pietrificata, prima di esplodere in un grido di gioia pura. Mai più sarebbe stata in ostaggio della monotonia, mai più l'apatia l'avrebbe presa in ostaggio! Ogni istante della storia del mondo era a sua disposizione, ogni terra sconosciuta ed ogni lontano leggenda!\n\n\"Oh, straniero! Finalmente! I confini del palazzo che ormai mi paiono stretti, i blandi sudditi privi di immaginazione del mio regno, posso lasciarli tutti alle spalle! Il gelido Freljord, l'antica Icathia, i mari inesplorati di Runeterra! Desidero ogni cosa, nel passato e nel futuro! Mostrami tutto!\"\n\nLo straniero sorriso, e per la terza volta le offrì la mano, che lei afferrò chiudendo gli occhi eccitata.\n\nQuando li riaprì, sentì l'umido ed il fetore di una palude; scattò trascinando i piedi fuori dall'acqua fangosa, e guardandosi intorno notò di essere da sola.\n\n\"Straniero? E' forse uno scherzo?\"\n\n\"Al contrario, mia cara.\" disse una voce profonda, emergendo dall'acqua con una sciame di bolle. \"Mi hai chiesto di mostrarti tutto, quindi non posso che essere onesto con te. Ho indossato un vestito più comodo, per incontrarti col pieno della mia magnificenza.\"\n\nEmerse una forma oscena, un largo animale simile ad un pesce gatto, ricoperto di alghe ed avvolto in una giacca malcucita, che a malapena riusciva a contenere il suo gigantesco pancione. Ruggì una risata, simile al gorgogliare di un fiume vorticoso.\n\nDavanti all'apparizione del mostro, la principessa non poté trattenere un grido di puro terrore. Sentendolo, la creatura rise più forte, avvicinandosi alla donna con larghi passi e facendo oscillare una disgustosa e spessa lingua.\n\n\"Musica per le mie orecchie! Tre grida sono state lanciate: sorpresa, gioia ed infine paura. Il patto è completo, ed ora la mano che mi è stata promessa reclamo, come stabilito!\"\n\nSi leccò i baffi, assaporando il pasto. \"Ma ahimè, la moderazione non è tra le mie doti. Accontentarmi di una mano o anche solo di un braccio, con un appetito come il mio, è un'impresa impossibile per la mia costituzione!\"\n\nIl mostro spalancò le fauci, ormai a centimetri di distanza. \"Del resto, una promessa è una promessa. Moglie mia, nel mio stomaco visiterai ogni angolo del mondo, fiume per fiume! Tieniti forte, e preparati al viaggio!\" ruggì, inghiottendola in un sol boccone. \n\nTahm Kench si colpì la pancia, soddisfatto. Il retrogusto della principessa era di salata arroganza, mista a vanità e paura; un boccone prelibato, che ben era valso i suoi sforzi. Canticchiando si immerse nella palude, ponderando dove recarsi in cerca del suo prossimo spuntino.","replies":[{"poster":"Samel Seifer","date":"2017-06-09T13:27:57.339+0000","up_votes":2,"down_votes":0,"body":"Stu-pen-da! Adoro le storie a lieto fine!","replies":[]}]},{"poster":"SickAnto","date":"2017-06-01T18:30:35.344+0000","up_votes":1,"down_votes":0,"body":"Domande!\n1. C'è un limite di caratteri per la storia?\n2. Dove devo postarla?\n3. Chiarimenti sul tema? Onestamente, non ci ho capito granché.","replies":[{"poster":"NiraBlade","date":"2017-06-01T19:06:33.782+0000","up_votes":1,"down_votes":0,"body":"1. Assolutamente no! \n2. Qua come commento!\n3. Il tema è far scoprire LoL e i campioni ai bambini, puoi scegliere tu il punto di vista (per esempio un cittadino di piltover che ha conosciuto uno dei campioni e racconta la sua storia, ecc) e di quali e quanti campioni parlare!","replies":[{"poster":"SickAnto","date":"2017-06-02T08:34:36.128+0000","up_votes":1,"down_votes":0,"body":"Ma quindi niente di pesante? Dobbiamo farlo a tipo fiaba/favola?\n\n\"Quindi niente Vi che per salvare dei bambini insegue Jinx e si butta dal Rising Howl spaccando le vetrate e tutto? No?\nOk...\" cit. Una mia amica","replies":[{"poster":"NiraBlade","date":"2017-06-02T13:10:44.575+0000","up_votes":1,"down_votes":0,"body":"0 limiti per questo aspetto! Puoi sbizzarrirti al 1000% fintanto che inserisci dei campioni di LoL!","replies":[{"poster":"HaIIeIujah","date":"2017-06-12T12:42:58.186+0000","up_votes":1,"down_votes":0,"body":"Tanto per sapere, c'è ancora da aspettarsi una votazione o lo consideriamo ritirato per mancanza di entrate?","replies":[{"poster":"NiraBlade","date":"2017-06-12T19:16:42.644+0000","up_votes":1,"down_votes":1,"body":"Ciao threath! Entro questa settimana faremo avere i risultati della votazione :D","replies":[]}]}]}]}]}]},{"poster":"Samel Seifer","date":"2017-06-04T19:36:26.212+0000","up_votes":1,"down_votes":0,"body":"**Come dei bambini, non siate maliziosi, ogni riferimento a mazze e randelli è privo di doppi sensi pur considerato il personaggio che qui ne farà uso.**\n\n**---------------------------- Taric e il Villaggio di Bosco Lamentoso (Parte 1) --------------------------------**\n\nQuesta è la storia di un uomo di nome Taric e di come salvò il villaggio di Bosco Lamentoso dalle malvagie creature che lo minacciavano.\nTaric era un uomo alto e bello che indossava sempre un'armatura decorata con splendide gemme, spesso azzurre ma talvolta anche verdi, rosse o, quando era particolarmente di buon umore, anche rosa, brandiva un fantastico randello incantato che utilizzava per proteggere tutte le persone e le cose belle dalle forze oscure e dai pericolosi abitanti del Vuoto, come se non fosse già abbastanza stupendo, Taric non era una persona comune, era infatti pervaso dai poteri del leggendario protettore che incontrò alla fine della sua dura scalata al Monte Targon, in pratica era un uomo favoloso.\n\nUn giorno Taric, che stava girando il mondo per dare il suo aiuto ovunque ce ne fosse bisogno, si trovò ad esplorare un bosco in cui gli alberi crescevano sottili, ma robusti e altissimi, aveva sentito un bambino in lacrime e voleva correre in suo aiuto, una volta addentratosi nella foresta però, si rese conto che il suono non proveniva da un bimbo, ma da una particolare razza di conigli bianchi molto diffusa in quel luogo che sembrava lamentarsi continuamente, incuriosito, Taric volle continuare a passeggiare nel bosco in cerca di altre creature bizzarre, vide le carinissime Scimmie cobalto che si lavavano la schiena a vicenda sotto a una cascata in miniatura, e riuscì perfino ad accarezzare un maestoso Mufliane muschiato, felice e soddisfatto, stava per abbandonare l'ombra degli alberi per proseguire il suo viaggio, quando udì delle grida in lontananza, questa volta qualcuno era davvero in pericolo? O si trattava forse di un altro bizzarro animale? Taric non perse tempo e si mise a correre il più veloce possibile, quando si fu avvicinato abbastanza alla fonte non ci furono più dubbi, erano urla di persone spaventate! La sua mazza era pronta all'azione, Taric correva e correva ancora ma le grida si stavano affievolendo e in poco tempo si ammutolirono del tutto, preoccupato, raggiunse infine una radura, al suo centro si ergeva un modesto villaggio sulla piazza del quale svettava una parete rocciosa seconda in altezza soltanto agli alberi del bosco, su di essa, un enorme portone di pietra con una vistosa crepa al centro.\n\nTaric prese immediatamente ad ispezionare la scena in cerca di indizi sull'accaduto, non trovo' altro che abitazioni con le porte sfondate e i mobili ribaltati, campi rovinati e cucine svuotate, qualcuno aveva attaccato e depredato il villaggio, ma che n'era stato dei suoi abitanti? Taric stava perlustrando l'ultima casa, mentre cercava persone nascoste negli armadi senza troppi risultati, sentì un rumore provenire dalla dispensa... **\"Glrgrooonf!\"**... **\"Glrgrooooonf\"**... Taric si avvicinò alla graziosa porticina che lo separava dall'origine di quello sgraziato russare, la aprì lentamente e sorprese un disgustoso Blob-goblin che sonnecchiava ignaro in mezzo ad un mucchio di cibarie smangiucchiate, ecco i responsabili dell'attacco, l'ingordo dopo aver mangiato troppo, doveva essersi addormentato, così era stato lasciato indietro dai suoi compagni predoni.\nTaric prese una delle sue gemme e la usò per concentrare un fascio di luce sugli occhi del viscido invasore, che si svegliò gridando quando le sue sopracciglia presero fuoco, in preda al panico, il goffo intruso giallognolo infilò la testa in un barile d'acqua con tanta foga che questo si ruppe sotto il suo peso, facendolo schiantare a terra, il Blob-goblin si accorse di Taric solo quando lo sentì frantumare il forcone da battaglia che aveva lasciato incustodito durante il pisolino, Taric ora fissava la sgocciolante creatura disarmata con occhi severi - **\"Cosa avete fatto degli abitanti del villaggio?\"** - incoraggiato dalla mazza puntata alla sua testa, con voce inaspettatamente stridula per la sua taglia, il manigoldo rispose - **\"Io no sa, glub! Loro nascosti bene quando noi attac- glub! Arrivati a villaggio!\"** - **\"Da che parte? Dove sono andati!?\"** - incalzò Taric - **\"Glaab! Loro è corso nel bosco dietro casa più grande, glub! Noi no segue, lui solo ordinato distruggere ge- Glub! Rubare cibo e tesori, no cerca umani! Io dice vero, Glab!\"** - Una volta ottenute le informazioni che voleva, Taric stordì il Blob-goblin e lo legò, prima di mettersi alla ricerca delle persone scomparse lo abbandono' nel bosco, dove i territoriali Grattasassi si sarebbero occupati di lui come meritava.\n\n| - **\"Sono venuto ad aiutarvi! C'è qualcuno?\"** - Taric tendeva le orecchie pronto a captare la più flebile voce mentre continuava le ricerce dei dispersi, dopo molti spostamenti, finalmente una risposta, dall'interno di una grande crepa nel terreno, sbucava una manina che lo invitava a raggiungerla - **\"qui, qui, siamo qui...\"** - diceva piano una bambina - **\"No! Rikke, vieni giù, potrebbe essere cattivo...\"** - Fu il goffo tentativo di una donna, la madre della bambina, di riparare all'avventatezza della figlia, ma Taric aveva buon udito e, soprattutto, buone intenzioni - **\"Ahh!\"** - la donna sussultò quando il viso di Taric fece capolino dalla fessura che dava su una caverna inaspettatamente spaziosa, a quanto pare tutti si erano rifugiati lì - **\"Non temete, quel barlume di speranza che vedete, sono io\"** - disse Taric per tranquillizzare i fuggiaschi, che ricambiarono le sue parole con sguardi perplessi e qualche risolino di bambino - **\"Siete al sicuro con me, torniamo al villaggio insieme e raccontatemi tutto, vi aiuterò\"** - Mentre tirava gli abitanti del villaggio fuori dalla grotta, Taric si accorse che c'erano donne e bambini, ma nessun uomo.\n\nUna volta che tutti si furono riuniti nella piazza del villaggio davanti al grande portone di pietra, la donna più anziana, che era la grande sacerdotessa del villaggio, si avvicinò a Taric per spiegargli l'accaduto - **\" Certamente avrai notato il grande portone che torreggia sul nostro villaggio, devi sapere che esso rappresenta un sigillo che ci tiene al sicuro dal Demone Gobbo, una terribile manifestazione dell'avidità, esso è tanto antico quanto malvagio e, in tempi dimenticati, tormentava gli abitanti di queste terre spingendosi ben oltre i confini del bosco, pretendeva tributi e minacciava distruzione, egli era potente e nessun guerriero poteva opporglisi con la forza.\"** - Taric vide le donne raggelarsi, alcuni bambini iniziarono a piangere - **\" Un giorno però, un uomo che brillava della luce delle stelle sfidò il demone, la loro battaglia si protrasse per giorni ma solo l'uomo dava segni di stanchezza, il demone sapeva che non sarebbe durato molto e lo scherniva, ma l'uomo aveva un piano e la terza notte, quando ebbe finalmente condotto il demone dove lo voleva, raccolse dalle stelle tutto il potere di cui era capace e lo scagliò contro il Gobbo che venne respinto con tanta forza da fargli scavare la roccia di questa parete, fu a quel punto che la prima sacerdotessa di Bosco Lamentoso, alla quale l'eroe aveva affidato un potente artefatto e precise istruzioni prima di sfidare il demone, entrò in azione, prima che il mostro potesse riprendersi attivò il mitico oggetto nel quale aveva incanalato la magia del bosco per tutta la durata dello scontro, l'eroe aveva volutamente prolungato lo scontro per dare alla sacerdotessa il tempo di caricare l'artefatto all'insaputa del demone, che venne così sigillato. In seguito, sotto questa porta, venne fondato il Villaggio di Bosco Lamentoso dove, ogni 30 anni, celebriamo un rituale per risanare il sigillo ed impedire al Gobbo di liberarsi. Questo è l'anno del rituale e avremmo dovuto eseguirlo la settimana scorsa ma...\"** - Taric iniziò a capire la situazione - **\"...qualcosa è andato storto\"** - **\"Si...\"** - riprese l'anziana - **\"...quando abbiamo posizionato l'artefatto sull'altare davanti al portone ci siamo accorti che una delle gemme su di esso è incrinata, abbiamo provato a portare a compimento il rituale comunque, ma come risultato è apparsa quella terribile crepa sul sigillo, una nebbia nera ne è uscita, la coltre ha ricoperto il villaggio in un attimo risparmiando soltanto l'altare del rituale e altrettanto rapidamente si è ritirata attraverso alla fessura. Durante il rituale solo le donne e i bambini devono posizionarsi sull'altare, gli uomini, che erano esposti alla nebbia nera, sono stati sigillati assieme al demone\"** - Un velo di afflizione ricopriva le donne, in pensiero per figli ormai adulti e mariti, la tristezza sui volti dei bambini a cui mancavano padri e fratelli maggiori, Taric avrebbe fatto tutto il possibile - **\"Sono certo che gli uomini del villaggio stiano bene, ditemi solo quello che devo fare, li tirerò fuori da lì\"** - **\"egli ha quasi finito di recuperare le forze e si libererà in poco tempo, forse questa notte stessa, durante questa settimana abbiamo ispezionato le grotte del bosco in cerca di una gemma potente abbastanza da sostituire quella incrinata sull'artefatto, l'avevamo trovata, ma prima che potessimo fare qualcosa sono giunti i Blob-goblin e ci hanno attaccato forti dell'assenza dei nostri guerrieri! Hanno distrutto la gemma e staccato dall'artefatto quelle restanti, non possiamo più liberare gli uomini dal sigillo!\"** - intervenne una donna col viso rigato da lacrime di frustrazione, ma Taric sapeva cosa fare...\n\n**----------------------------------------------------- FINE PRIMA PARTE ----------------------------------------------------------**","replies":[{"poster":"Samel Seifer","date":"2017-06-04T19:37:11.705+0000","up_votes":1,"down_votes":0,"body":"**---------------------------------------------Taric e il Villaggio di Bosco Lamentoso - Parte 2 -----------------------------------**\n...- **\"Ascoltatemi, c'è ancora speranza! Bambini, salverò i vostri papà e i vostri fratelli, ma mi serve il vostro aiuto, siete bambini coraggiosi, vero?\"** - Incoraggiati dalla figura di Taric, che risplendeva come l'eroe della leggenda, i bambini esplosero in un boato di consenso - **\"Bene! Bene! Siete proprio bambini forti! Quello che dovete fare è una caccia al tesoro, bisogna trovare i frammenti della gemma che i goblin hanno distrutto e portarli a me, così che possa infondervi abbastanza potere da sostituire le gemme perdute\"** - Bimbi e bimbe iniziarono a correre in tutte le direzioni, setacciando il villaggio - **\"Quanto a noi, dobbiamo ripetere le gesta dell'eroe antico e della prima sacerdotessa\"** - annunciò Taric con tono tranquillo, le donne si scambiarono sguardi carichi di dubbio, una di loro si fece avanti a dire quel che tutte pensavano - **\"Ma, tra quelle di noi che sanno praticare il rituale, nessuna può accumulare così tanto potere, riattivare l'artefatto da zero non è come ripristinare il sigillo, la prima sacerdotessa impiegò 3 giorni per caricare l'artefatto, noi abbiamo le ore contate, il sole è ormai calato e il demone si libererà presto... non so quanto tu sia forte, ma anche se fossi in grado di combattere per 3 giorni con il mostro come fece l'eroe leggendario, lui non resterà qui in attesa di farsi imprigionare nuovamente!\"** - Taric non perse la sua compostezza - **\"Non ho intenzione di combattere per 3 giorni contro il mostro, la prima sacerdotessa era sola, ma io ho in mente un piano differente, se iniziate ora ad incanalare energia tutte insieme non dovreste impiegare più di 5 ore, se il demone dovesse mostrarsi prima che abbiate finito, lo bloccherò qui per il tempo necessario.\"** - Anche se in molte tra le sacerdotesse più giovani erano ancora dubbiose, le anziane e la gran sacerdotessa avevano già iniziato a meditare, vedendo questo, tutte quante a poco a poco, si unirono al rito. Erano passate già 3 ore quando la bambina di nome Rikke portò l'ultimo frammento di gemma a Taric, che la ringrazio e diede inizio alla creazione di nuove gemme, il potere stellare infuso nei frammenti li faceva fluttuare aggraziati mentre crescevano in gemme intere e proiettavano tutt'attorno riflessi multicolore, una volta ripristinato l'artefatto non restava che attendere, nel migliore dei casi il demone sarebbe arrivato tardi, e avrebbero potuto rinchiuderlo subito, ma non andò così, mancava quasi un ora al completo raccoglimento delle energie quando il portone si spalancò, i primi ad uscirne furono gli uomini e i guerrieri del villaggio, non c'erano sorrisi sui loro volti, stavano scappando da qualcosa, in preda al panico, scappavano dal Gobbo, Taric iniziò ad avanzare, irradiò gli uomini con il potere delle stelle e li fece rinsavire - **\"Chi può combattere resti vicino alle sacerdotesse, gli altri portino via donne e bambini, io affronterò la bestia!\"** - Il grosso mostro curvo strisciò fuori dalla sua prigione, davanti a se trovò Taric che lo aspettava - **\"Tuuuu, come puoi essssere vivooo?\"** - Il mostro, che riconobbe in Taric l'antico eroe, lo attaccò in preda all'ira, scagliandolo lontano, prima di riuscire a fermare il volo Taric dovette passare attraverso a un paio di alberi, nonostante l'attacco però, non subì troppi danni, spavaldo, tornò subito ad affrontare il demone, adesso era il suo turno, evocò attorno a se una barriera che, resistente come un bastione, bloccò gli artigli del Gobbo, poi gli assestò due rapidi colpi con il suo randello carico di potere, il demone grugnì e colpì Taric al petto lanciandolo nuovamente lontano, in quel momento, notò le sacerdotesse e capì il loro piano, rapido, si diresse verso di loro per fermarle, i guerrieri del villaggio cercarono di rallentarlo, ma in vano, il mostro li scagliava via con facilità, raggiunse le sacerdotesse e sferrò il suo attacco letale, ma Taric non era stato messo fuori gioco, avvolse le donne immerse nella meditazione con lo splendore cosmico proteggendole dai colpi della bestia, raggiunse il demone e lo ricacciò lontano dalle sacerdotesse che nel frattempo avevano completato la raccolta di energia, era il momento, Taric raccolse tutto il suo potere e sprigionando una luce abbagliante respinse il Gobbo lasciandolo stordito oltre al portone, il magico artefatto venne attivato ancora una volta e il demone imprigionato nuovamente.\n\nQuella stessa notte, al villaggio si tenne una grande festa in onore di Taric, il leggendario protettore, scudo di Valoran, per sempre guardiano della vita, dell'amore e della bellezza.\n\n**-------------------------------------------------------------------------------- FINE ---------------------------------------------------------------------------------**","replies":[{"poster":"Samel Seifer","date":"2017-06-04T19:54:47.275+0000","up_votes":1,"down_votes":0,"body":"**---------------------------------------------------------------- EXTRA -----------------------------------------------------------**\n1. I conigli il cui verso ricorda un bambino in lacrime e dei quali il Bosco Lamentoso è pieno, sono il motivo del suo nome, queste creature si chiamano Piangonigli.\n2. Un Mufliane Muschiato è un animale le cui sembianze ricordano quelle dei Mufloni muschiati, tuttavia queste creature non sono ricoperte di pelo, bensì di liane e di vero e proprio muschio.\n3. I Blob-Goblin sono una sotto-specie dei più conosciuti goblin, hanno una pelle gialla che secerne mucosa appiccicosa, sono spesso grassi e flaccidi, hanno un' altezza media di 1,40m e pesano attorno ai 90 Kg\n4. Ad oggi, ancora nessuno sa chi abbia inviato i Blob-Goblin al villaggio per distruggere le gemme, chi potrebbe volere il ritorno del demone avido?\n5. I Grattasassi sono felini che abitano Bosco Lamentoso, sono poco più grandi di un comune gatto e vivono in gruppi di 15 - 20 esemplari, sono onnivori, ma il loro cibo preferito sono gli appiccicosi Blob-goblin che riescono a sopraffare col numero. I Grattasassi sono dotati di pelle molto dura e grazie a questo e al loro pelo particolare, possono raggrupparsi e raggomitolarsi l'uno sull'altro per sembrare una roccia in modo da tendere agguati o nascondersi, i loro artigli possono facilmente solcare la dura pietra. Quando i giovani maschi raggiungono l'età adulta, vanno in cerca della pietra più bella che riescono a trovare e vi annodano la loro coda attorno, questa pietra ha funzioni simili alle piume del pavone, un Grattasassi che perde la sua pietra viene esiliato dal territorio del branco, toccare la coda di un Grattasassi lo farà infuriare.\n6. Gli alberi di Bosco Lamentoso sono chiamati Fendinuvole, pur non arrivando davvero così in alto, hanno un'altezza media di 180 metri e le loro radici si estendono fino a 100 metri di profondità, sono tremendamente resistenti, una comune accetta si frantuma sulla loro corteccia e gli oggetti realizzati con questo legno sono molto pregiati e durano nel tempo, il tronco di un Fendinuvole è sottile relazionato alla sua altezza, con un diametro di circa 1,7 metri.\n7. Circa metà delle donne di Bosco Lamentoso sono sacerdotesse, questo per assicurare alla grande sacerdotessa una successione ed impedire il ritorno del demone, purtroppo, a volte le cose non vanno per il verso giusto e c'è bisogno di eroi.\n8. Il Villaggio di Bosco Lamentoso ha un totale di circa 120 abitanti fissi ma, per poco tempo all'anno, vi abitano anche i carovanieri del villaggio, che si occupano di procurare risorse dai paesi confinanti esportando il legno di Fendinuvole.\n9. Nessun guerriero del villaggio di Bosco Lamentoso è stato ferito mortalmente, anche se qualcuno si è rotto un osso o 2.","replies":[]}]}]},{"poster":"DonCavallo","date":"2017-06-02T18:21:48.795+0000","up_votes":1,"down_votes":0,"body":"C'era una volta un bambino barbaro di nome Tryndamere. Tryndamere era nato nelle gelide regioni del Nord ed era sempre arrabbiato perchè aveva sempre tanta fame, ma non aveva mai cibo. Non aveva nessuno che cucinava per lui, al massimo cercava di mangiare qualche animale, ma senza successo. Senza pensare, poi, alle torte alla fragola, cosa di cui era GHIOTTISSIMO. Non ne mangiava da anni ormai, anzi non ricordava nemmeno l'ultima volta che ne aveva mangiata una.\nUn giorno Tryndamere aveva appena aiutato una nonnina a salvare il suo gatto, rimasto su un albero. Indovinate come aveva fatto a salvarlo? Arrampicandosi? Attirandolo giù con un'esca? Ma niente del genere, aveva spaccato in due l'albero col suo spadone, il gatto scese quindi agevolmente e scomparve in casa: dovete sapere che, nonostante fosse solo un bebè, era tanto forzuto! La nonnina, che rispondeva al nome di Karma, lo ricompensò insegnandogli una preghiera (che lui dimenticò subito dopo) e un pezzo di torta. Era alle more, ma sempre meglio di niente. \nFrustratissimo, il giovane chiese alla nonnina dove avrebbe potuto trovare delle fantastiche torte alle fragole. Lei gli rispose che una maga del posto, una tale Morgana, era bravissima con tutti i tipi di dolci. **\"Quindi anche le torte alla fragola!\"** urlò il giovane barbaro, che non brillava per arguzia. Pericò chiese altre informazioni.\n**\"Si trova in cima alla collina dei Bambini!\"** disse Karma, **\"per raggiungerla devi andare sempre dritto per questa strada!\"** continuò, indicando una strada davanti alla propria casa. Senza attendere altro (e senza sentire Karma che lo chiamava maleducato), Tryndamere si fiondò in quella direzione. Camminò giorni e giorni, mentre pioveva, con la neve, la grandine, seguendo l'arcobaleno che, casualmente, sembrava stare proprio dove lui stava andando. \nDopo moooooooolto tempo, trovò la casetta. Una costruzione bellissima, di tanti colori diversi. Dal comignolo usciva un fumo color rosa. Andando verso la porta, arrabbiato per la fame, lì per lì non notò la piccola Poppy che piangeva disperatamente, il suo martello-lecca posato per terra. Se ne accorse poco prima di bussare, ma lui era un bambino duro e si limitò a bussare. Stranamente, la porta aveva segni strani, come di graffi e sembrava rotta in più punti. La giovane streghetta Tristana aprì la porta, triste in volto. **\"Buongiorno, posso aiutarti?\"** chiese Tristana, cercando di nascondere la stanza dietro di lei. \"Cerco la maga Morgana! Voglio una torta alle fragole, anzi CENTINAIA! Ho tanta fame!\" e il suo stomaco brontolò, come tante volte era successo durante il suo viaggio. **\"Mi dispiace, la maga Morgana, la mia maestra, è stata rapita dal diabolico Teemo il diavoletto! E non so dove l'ha portata! Diceva che era stanco di mangiare funghi e voleva mangiare bene... Immagino la voglia tenere in casa propria come cuoca personale!\"** Disse trattenendo le lacrime dalle sue gote gonfie e rosse. Il giovane Tryndamere chiese dove potesse trovarla, ma Tristana si limitò ad abbassare la testa sconsolata: lei non lo sapeva. Peraltro, spostandosi, faceva vedere una casa in subbuglio, con tavoli rovesciati, un fuoco spento e sedie rotte. Tutti i giocattoli per terra. Ma che cosa era successo!\nSenza voler sapere altro, il bebè andò da Poppy, che ancora piangeva. **\"Perchè piangi?\"** La piccolina rispose **\"Ho fame, voglio una torta di mela. Nessuno le sa cucinare bene come la maga, ma ora non c'è più! Buuuuh buuuh!\"** Bene, Tryndamere solitamente era un bambino un pò pazzerello e incline a urlare per la minima cosa, ma lui stesso si impietosì alla vista di una bambina così bella che piangeva, perciò decise di abbracciarla e di tirarla su.** \"Andiamo a salvare la maga Morgana!\"** disse mentre le dava un bacino sulla guancia. Lei ritrovò il sorriso e si asciugò le lacrime col vestito. Era tanto carina e piena di colori. E le sue guance erano così morbide e puffose che sembravano fatte di gelato. Si misero subito in cammino, lui con lo spadone, lei col suo martello-lecca.** \"Ma dove andiamo?\"** disse lei poco dopo. Lui non lo sapeva affatto, ma non voleva sembrare uno stupido che si muoveva a caso, perciò rispose **\"Lo so io dove andiamo!\"**. Tristana non si accorse che stava nel panico ed era arrossito.\nIn realtà lui aveva scelto una direzione a caso e stavano camminando dritto da quella parte e, ben presto, arrivarono nei pressi di un parco giochi. Li tanti bambini giocavano, sullo scivolo, sull'altalena, a carte e facendo castelli con le pietre. Tryndamere, urlando, chiese dove fosse la maga.\n**\"Teemo il diavoletto l'ha portata nel suo castello, nel bosco dei Biscotti Carnivori!\"** aveva risposto un tale che rispondeva al nome di Yasuo, era un bambino un pò emarginato da tutti a causa del fatto che emanava un cattivo odore da puzzola. In quel momento stava bevendo il latte da un contenitore di legno, sembrava molto triste ma poco intenzionato a parlare dei suoi problemi. **\"Bene, è li che andremo!\"** disse, con Poppy che la seguì entusiasta.\nYasuo buttò il legno per terra poco dopo e notò che Tryndamere era tornato di gran fretta, rosso come un peperone. **\"Da che parte sta, scusa?\"** Lui indicò ruttando, c'era odore di latte nell'aria. I due bambini si diressero verso il bosco poco distante. \nSi tenevano mano nella mano.\n\nLa continuo?","replies":[]},{"poster":"Samel Seifer","date":"2017-06-02T06:34:23.600+0000","up_votes":1,"down_votes":0,"body":"Oh capperetti... ma io ne scriverei mille e una, di storie!\nPenso che il limite di tempo non mi basti anche solo per decidere quale scrivere {{champion:240}}","replies":[{"poster":"NiraBlade","date":"2017-06-02T13:11:20.716+0000","up_votes":1,"down_votes":0,"body":"KEK, prendi quella che sceglierebbe Skaarl :P","replies":[]}]}]}