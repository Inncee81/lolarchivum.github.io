{"poster":"6GeMiNi9","date":"2017-12-26T15:20:27.214+0000","title":"[Mac Users] LoL su Bootcamp","subforum":"Discussioni generali","up_votes":3,"down_votes":2,"body":"Ciao ragazzi e Buon Natale (che anche quest&#039;anno ci siamo tolti dai cogli**i)\r\n\r\nCome da titolo, mi rivolgo principalmente ai Mac Users.. quindi andiamo subito al grano: qualcuno di voi ha gi&agrave; provato a far girare LoL su Bootcamp? Avete riscontrato migliorie rispetto a Mac nativo? Stavo valutando W7 Pro.\r\n\r\nGrazie","replies":[{"poster":"Power Mac","date":"2017-12-30T10:18:26.129+0000","up_votes":1,"down_votes":0,"body":"Essendo i Mac normali macchine Intel dal punto di vista hardware, Bootcamp non è né più né meno che una raccolta di driver e di un'aggiunta alla voce del bootloader: in italiano potabile, le prestazioni sono sostanzialmente identiche a quelle che otterresti su un PC equivalente. \nPerciò, non c'è alcun motivo per configurare Bootcamp, un po' perché Win 7 è vecchio, e un po' perché non guadagneresti nulla in termini di prestazioni. Mi verrebbe da dire che potresti persino perderci qualche fps per la pesantezza dell'interfaccia Aero e la gestione meno efficiente delle risorse (ricorda che Win 7 ai tempi competeva con Snow Leopard, che già allora aveva tecnologie come Grand dispatch center e richiedeva metà della RAM per funzionare, battendo il cugino Windows in quasi ogni test). Il problema degli fps inferiori si aveva anni e anni fa al lancio del client, ma ora sono identici; né le GPU vengono sfruttate diversamente, in particolare quelle Nvidia (Mac OS X usa le OpenGL e non le Direct X, ma ormai la differenza va assottigliandosi, e su giochi come LoL non esiste nemmeno più). \n\nSe hai problemi di fps, non posso che consigliarti di eliminare le ombre se non l'hai già fatto. Che scheda video hai? Conta che io gioco più che decentemente con una vecchia Geforce 9500 GT: non ho 60 fps, certo, ma non laggo e non avverto ritardi. Ed avendo io un normale PC assemblato, posso garantirti per esperienza diretta la totale indifferenza dell'OS usato. Sono arrivato a quasi 60 fps solo su un altro PC, con APU AMD A10: a dimostrazione del fatto che serve una scheda video molto più potente per ottenere un vero incremento prestazionale.","replies":[{"poster":"6GeMiNi9","date":"2018-01-02T10:41:00.357+0000","up_votes":1,"down_votes":0,"body":"Grazie per la risposta:)\n\nil tuo ragionamento non fa una piega... anche se Win7 pur essendo vecchio ritengo sia meglio delle sue ultime versioni, ma rimane una questione personale.\n\nL'unico dubbio che avevo riguardava la differenza tra OpenGL e DirectX, ma se mi dici che la differenza è ormai molto sottile capisco che effettivamente non avrebbe senso installare bootcamp. \n\nAnyway.. ho abbassato ulteriormente i dettagli ed anche se graficamente godo meno, è più fluido il tutto.\n\nOS: Sierra (avevo aggiornato ad High Sierra ma fatto il rollback dopo due settimane.. uno schifo su tutta la linea)\nGPU integrata: Intel Iris 1536 MB\n\nil top che raggiungo sono 79FPS che si abbassa a 40 nei teamfight più \"animati\". Più che giocabile..\n\nIn definitiva.. se mai un giorno vorrò giocare a livello pro, mi farò un pc che suppongo con una spesa massima di 500€ si raggiungono buone performance.\n\nGrazie ancora","replies":[{"poster":"Power Mac","date":"2018-01-02T17:40:30.341+0000","up_votes":1,"down_votes":0,"body":"Personalmente sono d'accordo con te, dal punto di vista grafico, ma Windows 10 è quasi un ritorno alle origini (ormai c'è ben poco dell'interfaccia Metro, che potrebbe anche scomparire in futuro data la morte di Windows Phone). Tuttavia è da tenere in considerazione che, seppur poco utili per ora, Windows 7 non supporterà le DirectX 12, restando fermo alle 11. Consiglierei l'installazione di Windows 10 solo se sei un cosiddetto gamer (più per un fatto di disponibilità che di prestazioni, che pure esiste in qualche caso), ma se come me giochi solo a LoL vale il ragionamento che abbiamo fatto.\nIntel Iris è un po' generico, ce ne sono molte di versioni, ma qualsiasi Iris recente è assai più potente della mia vecchia Geforce. 79 FPS sono molti, e se il picco minimo è 40, non vedo il problema! Io ho settato la grafica su medio-alto ed eliminato le ombre, e parto con poco più di 40 fps, per scendere a 15 nei momenti di massimo caos. \nOff topic: che problemi hai con High Sierra? Io l'ho trovato un buon aggiornamento, poche funzioni ma più prestazioni. Ribadisco però che oggi non è più possibile (non so che disco hai) usare un OS moderno senza un SSD! Mi verrebbe addirittura da classificarlo come il terzo miglior aggiornamento di sempre dopo Snow Leopard (Dio l'abbia in gloria) e Mountain Lion.\n\nPer quanto riguarda il PC, non la penso allo stesso modo. I prezzi dei componenti (CPU in primis, ma non solo) si sono alzati parecchio negli ultimi anni. Quando assemblai il mio nove anni fa, con circa 400€ presi una CPU che era considerata di fascia alta ed una GPU di fascia medio/alta, risparmiando sul resto (ed è solo per questo che oggi Mac continua a girarmi in maniera fluida, grazie anche all'SSD). Di recente ho fatto qualche simulazione. Ipotizzando di andare al risparmio su quasi tutto e di accontentarsi come CPU di un Intel Core i3 di fascia media (che è comunque più potente di qualsiasi vecchio Core2 Quad o dei primi Core i5 in buona parte delle operazioni single-thread), ci si accorge si devono spendere 200€ per una Geforce veramente potente (o intorno ai 150€ per una Radeon equivalente). Molte Intel integrate sono più potenti di tante schede di fascia medio-bassa, tra paretesi, come dimostra il tuo caso. Per farla breve, senza considerare soluzioni come le schede video esterne in Thunderbolt (che pure non sono una cattiva idea, ma costano), per acquistare una configurazione significativamente più potente della tua servono come minimo 600€. Ma non so se ne valga la pena. O almeno, non ne vale la pena solo per LoL. \nTutto questo ipotizzando di comprare Intel e Nvidia: ma se non ti interessa avere Mac OS su questo ipotetico PC secondario, puoi andare di AMD e cavartela con 450€ a occhi chiusi, come già volevi fare. Se hai un iMac (immagino che tu abbia o un iMac o un Macbook Pro, data la scheda grafica che hai), potresti considerare la possibilità di sostituire la scheda integrata con una GPU compatibile e \"montabile\" (come nelle configurazioni più costose).\n\nTra l'altro, per concludere il discorso, andare oltre un certo framerate è inutile perché l'occhio umano non distingue la differenza. Possiamo ricevere fino a 200 fotogrammi al secondo, si dice in genere, ma solo un occhio allenato percepisce la differenza tra 60 e 100, e questa si assottiglia sempre più man mano che si sale, tanto che sopra i 100 non si nota più alcun miglioramento. Una GPU che garantisca quindi 60 FPS come picco minimo (con dettagli alti) va più che bene.","replies":[{"poster":"6GeMiNi9","date":"2018-01-03T11:43:46.247+0000","up_votes":1,"down_votes":0,"body":"Effettivamente ho notato che su W10 sta pian piano scomparendo la Metro (che era davvero poco usabile imho) però, essendo abituato a Mac OS, continuo a trovare Win scomodo....... magari si tratterebbe solo di riabituarsi. Tra l'altro con Windows per quanto facessi molta attenzione, era inevitabile ogni 6 mesi formattare. Scomodo.\n\nNon ero informato sul supporto delle DX11 e 12, good to know:)\n\nLato Mac... guardando tra le info nel resoconto di sistema, non mi dice nulla di più che Intel Iris. Gioco con un MB Pro 13\" late 2013 ed SSD da 256GB (come dicevi te, fondamentale). Non mi ero accorto di avere i dettagli alti che per qualche assurdo motivo devono essersi cambiati da soli (forse con il nuovo client?) e di conseguenza nei teamfight scendevo fino a 20fps, adesso con 40fps di minimo non mi posso proprio lamentare, anche perchè da ex giocatore di CS:S so bene a cosa ti riferisci quando parli di differenze impercettibili al di sopra dei 100fps. \n\nS.O. mi trovo molto bene con Sierra... High Sierra non so quando hai aggiornato, però io l'ho fatto all'inizio per via di APFS ed alla fine è risultato un disastro su tutta la linea. Considera che LoL mi crashava a random durante la sessione di gioco e lo stesso sistema era pieno di bug (anche stupidi, ma pur sempre bug). Forse è un problema che si è risolto con gli aggiornamenti o forse per qualche assurdo motivo dipende da modello a modello di Mac. Amen.. per ora non aggiorno :D\n\nNon avevo le idee ben chiare lato PC riguardo ai prezzi... ero rimasto indietro quindi grazie per la rinfrescata :D la verità è che valutavo un computer con Windows per alcuni giochi che non hanno il porting, anche se il nuovo programma NVIDIA Now è interessante (provato la beta) e se lo perfezionano potrebbe essere l'alternativa finale!!\n\nGrazie^^","replies":[{"poster":"Power Mac","date":"2018-01-03T18:36:28.116+0000","up_votes":1,"down_votes":0,"body":"L'ultimo Macbook Pro senza schermo retina: probabilmente il miglior portatile Apple di sempre, lo adoro. Per quanto riguarda High Sierra, ho aggiornato da subito e bug non ne ho riscontrati. Ma molti utenti Mac si sono lamentati di bug col client di LoL, quindi non sei solo (mi chiedo se li abbiano risolti). Non avendo hardware Apple, non ho convertito il disco in APFS: probabilmente hai letto anche tu la storia dei controlli sull'integrità dei file effettuati a livello hardware anziché software, ergo sarei un idiota a forza l'aggiornamento (sembra tra l'altro che i benefici prestazionali siano stati esagerati da Apple). Io ti consiglio di aggiornare, perché quel poco software non compatibile è ormai stato aggiornato (perlopiù app professionali e per far musica), ed essendo arrivato alla 10.3.2 High Sierra è ormai \"safe\".\nNvidia Now è geniale, me ne ero dimenticato perché la mia GPU non è supportata, ma sono d'accordo con te, il cloud gaming è il futuro! AMD rischia seriamente di rimanere totalmente fuori dal mercato dei gamer. E Windows non sarà più una conditio sine qua non.\nGrazie a te per la chiacchierata!","replies":[]}]}]}]}]}]}